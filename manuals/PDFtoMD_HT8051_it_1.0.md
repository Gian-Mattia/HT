# HT8051

<!-- Language: it -->
<!-- Version: 1.0 -->

<!-- Chunk: Pages 1-18 -->
© Copyright HT ITALIA 2019 Versione IT 4.00 - 18/09/2024 ITALIANO Manuale d’uso

## INDICE

1.  [PRECAUZIONI E MISURE DI SICUREZZA](#precauzioni-e-misure-di-sicurezza)
    1.1. [Istruzioni preliminari](#istruzioni-preliminari)
    1.2. [Durante l’utilizzo](#durante-lutilizzo)
    1.3. [Dopo l’utilizzo](#dopo-lutilizzo)
    1.4. [Definizione di categoria di misura (Sovratensione)](#definizione-di-categoria-di-misura-sovratensione)
2.  [DESCRIZIONE GENERALE](#descrizione-generale)
3.  [PREPARAZIONE ALL’UTILIZZO](#preparazione-allutilizzo)
    3.1. [Controlli iniziali](#controlli-iniziali)
    3.2. [Alimentazione](#alimentazione)
    3.3. [Conservazione](#conservazione)
4.  [NOMENCLATURA](#nomenclatura)
    4.1. [Descrizione dello strumento e del display](#descrizione-dello-strumento-e-del-display)
    4.2. [Descrizione dei tasti funzione e impostazioni iniziali](#descrizione-dei-tasti-funzione-e-impostazioni-iniziali)
        4.2.1. [Tasto](#tasto)
        4.2.2. [Tasto `0 - 100%`](#tasto-0---100)
        4.2.3. [Tasto `25%/`](#tasto-25)
        4.2.4. [Tasto `MODE`](#tasto-mode)
        4.2.5. [Tasto](#tasto-1)
        4.2.6. [Selettore di regolazione](#selettore-di-regolazione)
        4.2.7. [Impostazione campi di misura corrente di uscita](#impostazione-campi-di-misura-corrente-di-uscita)
        4.2.8. [Regolazione e disabilitazione della funzione Auto Power OFF](#regolazione-e-disabilitazione-della-funzione-auto-power-off)
5.  [ISTRUZIONI OPERATIVE](#istruzioni-operative)
    5.1. [Misura di Tensione DC](#misura-di-tensione-dc)
    5.2. [Generazione di Tensione DC](#generazione-di-tensione-dc)
    5.3. [Misura di Corrente DC](#misura-di-corrente-dc)
    5.4. [Generazione di Corrente DC](#generazione-di-corrente-dc)
    5.5. [Misura di corrente DC in uscita da trasduttori esterni (Loop)](#misura-di-corrente-dc-in-uscita-da-trasduttori-esterni-loop)
    5.6. [Simulazione di un trasduttore](#simulazione-di-un-trasduttore)
6.  [MANUTENZIONE](#manutenzione)
    6.1. [Generalità](#generalità)
    6.2. [Ricarica batteria interna](#ricarica-batteria-interna)
    6.3. [Pulizia dello strumento](#pulizia-dello-strumento)
    6.4. [Fine vita](#fine-vita)
7.  [SPECIFICHE TECNICHE](#specifiche-tecniche)
    7.1. [Caratteristiche tecniche](#caratteristiche-tecniche)
    7.2. [Caratteristiche generali](#caratteristiche-generali)
        7.2.1. [Norme di riferimento](#norme-di-riferimento)
        7.2.2. [Caratteristiche generali](#caratteristiche-generali-1)
    7.3. [Ambiente](#ambiente)
        7.3.1. [Condizioni ambientali di utilizzo](#condizioni-ambientali-di-utilizzo)
    7.4. [Accessori](#accessori)
        7.4.1. [Accessori in dotazione](#accessori-in-dotazione)
8.  [ASSISTENZA](#assistenza)
    8.1. [Condizioni di Garanzia](#condizioni-di-garanzia)
    8.2. [Assistenza](#assistenza-1)

---

## 1. PRECAUZIONI E MISURE DI SICUREZZA

Lo strumento è stato progettato in conformità alla direttiva `IEC/EN 61010 - 1`, relativa agli strumenti di misura elettronici. Per la Sua sicurezza e per evitare di danneggiare lo strumento, La preghiamo di seguire le procedure descritte nel presente manuale e di leggere con particolare attenzione tutte le note precedute dal simbolo ` `.
Prima e durante l’esecuzione delle misure attenersi scrupolosamente alle seguenti indicazioni:
*   Non effettuare misure in ambienti umidi.
*   Non effettuare misure in presenza di gas o materiali esplosivi, combustibili o in ambienti polverosi.
*   Evitare contatti con il circuito in esame se non si stanno effettuando misure.
*   Evitare contatti con parti metalliche esposte, con terminali di misura inutilizzati, ecc.
*   Non effettuare alcuna misura qualora si riscontrino anomalie nello strumento come, deformazioni, fuoriuscite di sostanze, assenza di visualizzazione sul display, ecc.
*   Non applicare mai una tensione superiore a `30V` tra ogni coppia di ingressi o tra ogni ingresso e il riferimento di terra al fine di evitare possibili shock elettrici e/o danneggiamenti dello strumento.

Nel presente manuale e sullo strumento sono utilizzati i seguenti simboli:
*   ` `: **Attenzione**: attenersi alle istruzioni riportate nel manuale; un uso improprio potrebbe causare danni allo strumento o ai suoi componenti.
*   ` `: Strumento con doppio isolamento.
*   ` `: Riferimento di terra.

### 1.1. ISTRUZIONI PRELIMINARI

*   Questo strumento è stato progettato per un utilizzo in un ambiente con livello di inquinamento 2.
*   Può essere utilizzato per misure di **TENSIONE DC** e **CORRENTE DC**.
*   La invitiamo a seguire le normali regole di sicurezze orientate alla protezione contro correnti pericolose e proteggere lo strumento contro un utilizzo errato.
*   Solo i puntali e gli accessori forniti a corredo dello strumento garantiscono gli standard di sicurezza. Essi devono essere in buone condizioni e sostituiti, se necessario, con modelli identici.
*   Non effettuare misure su circuiti che superano i limiti di tensione specificati.
*   Non effettuare misure in condizione ambientali esterne a quanto indicato nel `§ 6.2.1`.
*   Controllare se la batteria è correttamente inserita.
*   Prima di collegare i puntali al circuito in esame, controllare la corretta funzionalità di misura al fine di evitare possibili danneggiamenti dello strumento.

### 1.2. DURANTE L’UTILIZZO

La preghiamo di leggere attentamente le raccomandazioni e le istruzioni seguenti:

**ATTENZIONE**
La mancata osservazione delle avvertenze e/o istruzioni può danneggiare lo strumento e/o i suoi componenti o essere fonte di pericolo per l’operatore.

*   Prima di selezionare una funzione di misura, scollegare i puntali di misura dal circuito in esame.
*   Quando lo strumento è connesso al circuito in esame non toccare mai un qualunque terminale inutilizzato.
*   Durante le connessioni collegare prima il terminale "`COM`" del terminale "`Positivo`". In fase opposta scollegare prima il terminale "`Positivo`" poi il terminale "`COM`".
*   Non applicare una tensione superiore a `30V` tra gli ingressi dello strumento al fine di evitare possibili danneggiamenti dello strumento.

### 1.3. DOPO L’UTILIZZO

*   Quando le misure sono terminate premere il tasto ` ` in modo da spegnere lo strumento.
*   Se si prevede di non utilizzare lo strumento per un lungo periodo rimuovere la batteria.

### 1.4. DEFINIZIONE DI CATEGORIA DI MISURA (SOVRATENSIONE)

La norma `IEC/EN 61010 - 1: Prescrizioni di sicurezza per apparecchi elettrici di misura, controllo e per utilizzo in laboratorio, Parte 1: Prescrizioni generali`, definisce cosa si intenda per categoria di misura, comunemente chiamata categoria di sovratensione. 

I circuiti sono suddivisi nelle seguenti categorie di misura:

*   La **Categoria di misura IV** serve per le misure effettuate su una sorgente di un’installazione a bassa tensione.
    Esempi sono costituiti da contatori elettrici e da misure sui dispositivi primari di protezione dalle sovracorrenti e sulle unità di regolazione dell’ondulazione.
*   La **Categoria di misura III** serve per le misure effettuate in installazioni all’interno di edifici.
    Esempi sono costituiti da misure su pannelli di distribuzione, disgiuntori, cablaggi, compresi i cavi, le barre, le scatole di giunzione, gli interruttori, le prese di installazioni fisse e gli apparecchi destinati all’impiego industriale e altre apparecchiature, per esempio i motori fissi con collegamento ad impianto fisso.
*   La **Categoria di misura II** serve per le misure effettuate su circuiti collegati direttamente all’installazione a bassa tensione.
    Esempi sono costituiti da misure su apparecchiature per uso domestico, utensili portatili ed apparecchi similari.
*   La **Categoria di misura I** serve per le misure effettuate su circuiti non collegati direttamente alla RETE DI DISTRIBUZIONE.
    Esempi sono costituiti da misure su non derivati dalla RETE e derivati dalla RETE ma con protezione particolare (interna). In quest’ultimo caso le sollecitazioni da transitori sono variabili, per questo motivo (OMISSIS) si richiede che l’utente conosca la capacità di tenuta ai transitori dell’apparecchiatura.

---

## 2. DESCRIZIONE GENERALE

Lo strumento comprende le seguenti funzioni:

*   Misura tensione fino a `10 V DC`.
*   Misura corrente fino a `24mA DC`.
*   Generazione tensione con ampiezza fino a `100mV DC` e `10V DC`.
*   Generazione corrente con ampiezza fino a `24mA DC` con visualizzazione in `mA` e `%`.
*   Generazione corrente e tensione con uscite a rampa selezionabili.
*   Misura corrente in uscita da trasduttori (`Loop`).
*   Simulazione di un trasduttore esterno.

Sulla parte frontale sono presenti alcuni tasti funzione (vedere il `§ 4.2`) per la selezione della tipologia di operazione. La grandezza selezionata appare a display con indicazioni dell’unità di misura e delle funzioni abilitate.

## 3. PREPARAZIONE ALL’UTILIZZO

### 3.1. CONTROLLI INIZIALI

Lo strumento, prima di essere spedito, è stato controllato dal punto di vista elettrico e meccanico. Sono state prese tutte le precauzioni possibili affinché lo strumento potesse essere consegnato senza danni. Tuttavia si consiglia, comunque, di controllare sommariamente lo strumento per accertare eventuali danni subiti durante il trasporto. Se si dovessero riscontrare anomalie contattare immediatamente lo spedizioniere. Si consiglia inoltre di controllare che l’imballaggio contenga tutte le parti indicate al `§ 7.4`. In caso di discrepanze contattare il rivenditore. Qualora fosse necessario restituire lo strumento, si prega di seguire le istruzioni riportate al `§ 7`.

### 3.2. ALIMENTAZIONE

Lo strumento è alimentato tramite una `1x 7.4 V batteria ricaricabile Li - ION`. Quando la batteria è scarica appare a display il simbolo "` `". Per la ricarica della batteria tramite il caricabatteria fornito in dotazione fare riferimento al `§ 5.2`.

### 3.3. CONSERVAZIONE

Per garantire misure precise, dopo un lungo periodo di immagazzinamento in condizioni ambientali estreme, attendere che lo strumento ritorni alle condizioni normali (vedere `§ 6.2.1`).

---

## 4. NOMENCLATURA

### 4.1. DESCRIZIONE DELLO STRUMENTO E DEL DISPLAY

LEGENDA:
1.  Terminali di ingresso `Loop`, `mA`, `COM`, `mV/V`.
2.  Display LCD.
3.  Tasto `I/O`.
4.  Tasto `0 - 100%`.
5.  Tasto `25%/`.
6.  Tasto `MODE`.
7.  Tasto `Rampa`.
8.  Selettore di regolazione.

**Fig. 1**: Descrizione dello strumento

LEGENDA:
1.  Indicatori modi di funzione.
2.  Simbolo di Auto Power OFF.
3.  Indicazione batteria scarica.
4.  Indicazioni unità di misura.
5.  Display principale.
6.  Indicatori funzioni Rampa.
7.  Indicatori livello segnale.
8.  Display secondario.
9.  Indicatori ingressi utilizzati.

**Fig. 2**: Descrizione del display

### 4.2. DESCRIZIONE DEI TASTI FUNZIONE E IMPOSTAZIONI INIZIALI

#### 4.2.1. Tasto ` `

Questo tasto consente di accendere/spegnere lo strumento con la semplice pressione. Il riferimento dell’ultima funzione selezionata è presente a display.

#### 4.2.2. Tasto `0 - 100%`

Nei modi di funzionamento `SOUR mA` (vedere `§ 5.4`), `SIMU mA` (vedere `§ 5.6`), `OUT V` e `OUT mV` (vedere `§ 5.2`) la pressione di questo tasto permette l’impostazione rapida dei valori iniziale (`0mA` o `4mA`) e finale (`20mA`) della corrente generata in uscita, il valore iniziale (`0.00mV`) e finale (`100.00mV`) e il valore iniziale (`0.000V`) e finale (`10.000V`) della tensione generata in uscita. I valori percentuali “`0.0%`” e “`100%`” sono mostrati nel display secondario. Il valore a display può sempre essere modificato tramite il selettore di regolazione (vedere `§ 4.2.6`). Le indicazioni “`0%`” e “`100%`” sono mostrate a display.

**ATTENZIONE**
Lo strumento NON può essere usato per la gestione simultanea delle operazioni di misura (`MEASURE`) e generazione dei segnali (`SOURCE`).

#### 4.2.3. Tasto `25%/`

Nei modi di funzionamento `SOUR mA` (vedere `§ 5.4`), `SIMU mA` (vedere `§ 5.6`), `OUT V` e `OUT mV` (vedere `§ 5.2`) la pressione di questo tasto permette di incrementare/decrementare rapidamente il valore della corrente/tensione generata in uscita in passi del `25%` (`0%`, `25%`, `50%`, `75%`, `100%`) del campo di misura selezionato. In particolare sono disponibili i valori:
*   Campo `0 - 20mA` → `0.000 mA`, `5.000 mA`, `10.000 mA`, `15.000 mA`, `20.000 mA`.
*   Campo `4 - 20mA` → `4.000 mA`, `8.000 mA`, `12.000 mA`, `16.000 mA`, `20.000 mA`.
*   Campo `0 - 10V` → `0.000 V`, `2.500 V`, `5.000 V`, `7.500 V`, `10.000 V`.
*   Campo `0 - 100mV` → `0.00 mV`, `25.00 mV`, `50.00 mV`, `75.00 mV`, `100.00 mV`.
I valori percentuali sono mostrati nel display secondario e il valore a display può sempre essere modificato tramite il selettore di regolazione (vedere `§ 4.2.6`). L’indicazione “`25%`” è mostrata a display.
Mantenere premuto il tasto `25%/` per `3 secondi` per attivare la retroilluminazione del display. La funzione si disabilita automaticamente dopo circa `20 secondi`.

#### 4.2.4. Tasto `MODE`

La pressione ciclica di questo tasto consente la selezione dei modi di funzionamento che lo strumento rende disponibili. In particolare sono possibili le seguenti opzioni:
*   `OUT SOUR mA` → generazione della corrente di uscita fino a `24mA` (vedere `§ 5.4`).
*   `OUT SIMU mA` → simulazione di un trasduttore in un anello di corrente con alimentazione ausiliaria (vedere `§ 5.6`).
*   `OUT V` → generazione di tensione in uscita fino a `10V` (vedere `§ 5.2`).
*   `OUT mV` → generazione di tensione in uscita fino a `100mV` (vedere `§ 5.2`).
*   `MEAS V` → misura tensione DC (max `10V`) (vedere `§ 5.1`).
*   `MEAS mV` → misura tensione DC (max `100mV`) (vedere `§ 5.1`).
*   `MEAS mA` → misura di corrente DC (max `24mA`) (vedere `§ 5.3`).
*   `MEAS LOOP mA` → misura corrente DC in uscita da trasduttori (vedere `§ 5.5`).

---

#### 4.2.5. Tasto ` `

Nei modi di funzionamento `SOUR mA`, `SIMU mA`, `OUT V` e `OUT mV` la pressione di questo tasto consente l’impostazione della corrente/tensione di uscita con rampa automatica, relativamente ai campi di misura `0 - 20mA` o `4 - 20mA` per la corrente e `0 - 100mV` o `0 - 10V` per la tensione. Le rampe disponibili sono mostrate nella **Tabella 1**.

**Tabella 1**: Elenco rampe disponibili per la corrente/tensione di uscita

| Tipo rampa          | Descrizione                       | Azione                                   |
| :------------------ | :-------------------------------- | :--------------------------------------- |
| Rampa lenta lineare | Passaggio da `0% → 100% → 0%` in `40s` | ` `                                      |
| Rampa rapida lineare | Passaggio da `0% → 100% → 0%` in `15s` | ` `                                      |
| Rampa a gradino     | Passaggio da `0% → 100% → 0%` in passi del `25%` con rampe di `5s` | ` `                                      |

Premere qualunque tasto o spegnere e riaccendere lo strumento per uscire dalla funzione.

#### 4.2.6. Selettore di regolazione

Nei modi di funzionamento `SOUR mA`, `SIMU mA`, `OUT V` e `OUT mV` il selettore di regolazione (vedere `Fig. 1 – Posizione 8`) permette di eseguire una programmazione fine della corrente/tensione in uscita generata con risoluzioni `1 µA` (`0.001V`/`0.01mV`) / `10 µA` (`0.01V`/`0.1mV`) / `100 µA` (`0.1V`/`1mV`). Per l’utilizzo operare come segue:
1.  Selezionare i modi di funzionamento `SOUR mA`, `SIMU mA`, `OUT V` o `OUT mV`.
2.  In caso di generazione di corrente selezionare uno dei campi di misura `0 - 20mA` o `4 - 20mA` (vedere `§ 4.2.7`).
3.  Premere il selettore di regolazione impostando la risoluzione desiderata. Il simbolo freccia “`~`” si sposta nella posizione desiderata sulle cifre del display principale dopo il punto decimale. La risoluzione di default è `1 µA` (`0.001V`/`0.01mV`).
4.  Ruotare il selettore di regolazione impostando il valore desiderato della corrente/tensione di uscita. Il corrispondente valore percentuale è indicato nel display secondario.

#### 4.2.7. Impostazione campi di misura corrente di uscita

Nei modi di funzionamento `SOUR mA` e `SIMU mA` è possibile impostare il campo di uscita della corrente generata. Operare come segue:
1.  Spegnere lo strumento con il tasto “` `”.
2.  Accendere lo strumento mantenendo premuto il tasto `0 - 100%`.
3.  Il valore “`0.000mA`” o “`4.000mA`” appare a display per circa `3 secondi` prima di tornare alla visualizzazione normale.

#### 4.2.8. Regolazione e disabilitazione della funzione Auto Power OFF

Lo strumento dispone di una funzione di Autospegnimento (Auto Power OFF) dopo un certo tempo di inattività al fine di preservare la propria batteria interna. Il simbolo “` `” è mostrato a display con funzione abilitata e il valore di default è di `20 minuti`. Per la regolazione di questo tempo o per disattivare la funzione operare come segue:
1.  Accendere lo strumento con il tasto “` `” tenendo premuto il tasto `MODE`. Il messaggio “`PS – XX`” è mostrato a display per `5s` in cui “`XX`” indica il tempo in minuti.
2.  Ruotare il selettore di regolazione per impostare il valore del tempo nell’intervallo da `5 - 30 minuti` oppure selezionare il valore “`OFF`” per disabilitare la funzione.
3.  Attendere `5s` per l’uscita automatica dalla funzione da parte dello strumento.

---

## 5. ISTRUZIONI OPERATIVE

### 5.1. MISURA DI TENSIONE DC

**ATTENZIONE**
La massima tensione DC applicabile agli ingressi è `30V DC`. Non misurare tensioni che eccedano i limiti indicati in questo manuale. Il superamento di tali limiti potrebbe causare shock elettrici all’utilizzatore e danni allo strumento.

**Fig. 3**: Misura di tensione DC

1.  Premere il tasto `MODE` e selezionare i modi di misura `MEAS V` o `MEAS mV`. Il messaggio “`MEAS`” è presente a display.
2.  Inserire il cavo verde nel terminale di ingresso `mV/V` e il cavo nero nel terminale di ingresso `COM`.
3.  Posizionare il puntale verde ed il puntale nero rispettivamente nei punti a potenziale positivo e negativo del circuito in esame (vedere `Fig. 3`). Il valore della tensione è mostrato nel display principale e il valore percentuale rispetto al fondo scala nel display secondario.
4.  Il messaggio "`- OL -`" indica che la tensione in esame eccede il valore massimo misurabile dallo strumento. Lo strumento non esegue misure di tensione con polarità opposta rispetto alla connessione di `Fig. 3`. Il valore “`0.000`” è mostrato a display.

### 5.2. GENERAZIONE DI TENSIONE DC

**ATTENZIONE**
La massima tensione DC applicabile agli ingressi è `30V DC`. Non misurare tensioni che eccedano i limiti indicati in questo manuale. Il superamento di tali limiti potrebbe causare shock elettrici all’utilizzatore e danni allo strumento.

**Fig. 4**: Generazione di tensione DC

1.  Premere il tasto `MODE` e selezionare i modi `OUT V` o `OUT mV`. Il simbolo “`OUT`” è presente a display.
2.  Usare il selettore di regolazione (vedere `§ 4.2.6`), il tasto `0 - 100%` (vedere `§ 4.2.2`) oppure il tasto `25%/` (vedere `§ 4.2.3`) per impostare il valore desiderato della tensione in uscita. I valori massimi impostabili sono `100mV` (`OUT mV`) e `10V` (`OUT V`). Il valore della tensione è mostrato a display.
3.  Inserire il cavo verde nel terminale di ingresso `mV/V` e il cavo nero nel terminale di ingresso `COM`.
4.  Posizionare il puntale verde ed il puntale nero rispettivamente nei punti a potenziale positivo e negativo del dispositivo esterno (vedere `Fig. 4`).
5.  Per la generazione del valore negativo della tensione ruotare i puntali di misura in verso opposto rispetto alla connessione di `Fig. 4`.

---

### 5.3. MISURA DI CORRENTE DC

**ATTENZIONE**
La massima corrente DC in ingresso è `24mA`. Non misurare correnti che eccedano i limiti indicati in questo manuale. Il superamento di tali limiti potrebbe causare shock elettrici all’utilizzatore e danni allo strumento.

**Fig. 5**: Misura di corrente DC

1.  Togliere alimentazione al circuito in esame.
2.  Premere il tasto `MODE` e selezionare i modi di misura `MEAS mA`. Il simbolo “`MEAS`” è presente a display.
3.  Inserire il cavo verde nel terminale di ingresso `mA` e il cavo nero nel terminale di ingresso `COM`.
4.  Collegare il puntale verde ed il puntale nero in serie al circuito del quale si vuole misurare la corrente rispettando la polarità ed il verso della corrente (vedere la `Fig. 5`).
5.  Alimentare il circuito in esame. Il valore della corrente è mostrato nel display principale e il valore percentuale rispetto al fondo scala nel display secondario.
6.  Il messaggio "`- OL -`" indica che la corrente in esame eccede il valore massimo misurabile dallo strumento. Lo strumento non esegue misure di corrente con polarità opposta rispetto alla connessione di `Fig. 5`. Il valore “`0.000`” è mostrato a display.

### 5.4. GENERAZIONE DI CORRENTE DC

**ATTENZIONE**
*   La massima corrente DC generata per utilizzo su circuiti passivi è `24mA`.
*   Con valore impostato `≥ 0.004mA` il display lampeggia a intermittenza ad indicare la non generazione del segnale con strumento non collegato al dispositivo esterno.

**Fig. 6**: Generazione di Corrente DC

1.  Premere il tasto `MODE` e selezionare il modo di misura `SOUR mA`. Il simbolo “`SOUR`” è presente a display.
2.  Definire il campo di misura della corrente tra `0 - 20mA` e `4 - 20mA` (vedere `§ 4.2.7`).
3.  Usare il selettore di regolazione (vedere `§ 4.2.6`), il tasto `0 - 100%` (vedere `§ 4.2.2`) oppure il tasto `25%/` (vedere `§ 4.2.3`) per impostare il valore desiderato della corrente in uscita. Il valore massimo impostabile è `24mA`. Considerare che `- 25% = 0mA`, `0% = 4mA`, `100% = 20mA` e `125% = 24mA`. Il valore della corrente è mostrato a display. Usare eventualmente il tasto ` ` (vedere `§ 4.2.5`) per generazione di corrente DC con rampa automatica.
4.  Inserire il cavo verde nel terminale di ingresso `Loop` e il cavo nero nel terminale di ingresso `mV/V`.
5.  Posizionare il puntale verde ed il puntale nero rispettivamente nei punti a potenziale positivo e negativo del dispositivo esterno che deve ricevere l’alimentazione (vedere `Fig. 6`).
6.  Per la generazione del valore negativo della corrente ruotare i puntali di misura in verso opposto rispetto alla connessione di `Fig. 6`.

---

### 5.5. MISURA DI CORRENTE DC IN USCITA DA TRASDUTTORI ESTERNI (LOOP)

**ATTENZIONE**
*   In questa modalità lo strumento fornisce in uscita una tensione fissa di `25 VDC ± 10%` in grado di alimentare un trasduttore esterno e consentire la misura simultanea della corrente.
*   La massima corrente DC in uscita è `24mA`. Non misurare correnti che eccedano i limiti indicati in questo manuale. Il superamento di tali limiti potrebbe causare shock elettrici all’utilizzatore e danni allo strumento.

**Fig. 7**: Misura di corrente DC in uscita da trasduttori esterni (Loop)

1.  Togliere alimentazione al circuito in esame.
2.  Premere il tasto `MODE` e selezionare il modo di misura `MEAS LOOP mA`. I simboli “`MEAS`” e “`LOOP`” sono presenti a display.
3.  Inserire il cavo verde nel terminale di ingresso `Loop` e il cavo nero nel terminale di ingresso `mA`.
4.  Collegare il puntale verde ed il puntale nero al trasduttore esterno rispettando la polarità ed il verso della corrente (vedere la `Fig. 7`).
5.  Alimentare il circuito in esame. Il valore della corrente è mostrato a display.
6.  Il messaggio "`- OL -`" indica che la corrente in esame eccede il valore massimo misurabile dallo strumento. Per la generazione del valore negativo della tensione ruotare i puntali di misura in verso opposto rispetto alla connessione di `Fig. 7`.

### 5.6. SIMULAZIONE DI UN TRASDUTTORE

**ATTENZIONE**
*   In questa modalità lo strumento fornisce in uscita una corrente regolabile fino a `24mADC`. E’ necessario fornire una alimentazione esterna con tensione compresa tra `12V` e `28V` al fine di eseguire la regolazione della corrente.
*   Con valore impostato `≥ 0.004mA` il display lampeggia a intermittenza ad indicare la non generazione del segnale con strumento non collegato al dispositivo esterno.

**Fig. 8**: Simulazione di un trasduttore

1.  Premere il tasto `MODE` e selezionare il modo di misura `SIMU mA`. I simboli “`OUT`” e “`SOUR`” sono presenti a display.
2.  Definire il campo di misura della corrente tra `0 - 20mA` e `4 - 20mA` (vedere `§ 4.2.7`).
3.  Usare il selettore di regolazione (vedere `§ 4.2.6`), il tasto `0 - 100%` (vedere `§ 4.2.2`) oppure il tasto `25%/` (vedere `§ 4.2.3`) per impostare il valore desiderato della corrente in uscita. Il valore massimo impostabile è `24mA`. Considerare che `- 25% = 0mA`, `0% = 4mA`, `100% = 20mA` e `125% = 24mA`. Il valore della corrente è mostrato a display. Usare eventualmente il tasto ` ` (vedere `§ 4.2.5`) per generazione di corrente DC con rampa automatica.
4.  Inserire il cavo verde nel terminale di ingresso `mV/V` e il cavo nero nel terminale di ingresso `COM`.
5.  Posizionare il puntale verde ed il puntale nero rispettivamente nei punti a potenziale positivo della sorgente esterna e positivo del dispositivo esterno di misurazione (ex: multimetro – vedere `Fig. 8`).
6.  Per la generazione del valore negativo della corrente ruotare i puntali di misura in verso opposto rispetto alla connessione di `Fig. 8`.

---

## 6. MANUTENZIONE

### 6.1. GENERALITÀ

1.  Durante l’utilizzo e la conservazione rispettare le raccomandazioni elencate in questo manuale per evitare possibili danni o pericoli durante l’utilizzo.
2.  Non utilizzare lo strumento in ambienti caratterizzati da elevato tasso di umidità o temperatura elevata. Non esporre direttamente alla luce del sole.
3.  Spegnere sempre lo strumento dopo l’utilizzo. Se si prevede di non utilizzarlo per un lungo periodo rimuovere le batterie per evitare fuoruscite di liquidi da parte di quest’ultima che possano danneggiare i circuiti interni dello strumento.

### 6.2. RICARICA BATTERIA INTERNA

Quando sul display LCD appare il simbolo "`batteria`" occorre ricaricare la batteria interna.

**ATTENZIONE**
Solo tecnici qualificati possono effettuare le operazioni di manutenzione.

1.  Spegnere lo strumento con il tasto `I/O`.
2.  Collegare il caricabatteria alla rete `230V/50Hz`.
3.  Inserire il cavo rosso del caricabatteria nel terminale `Loop` e il cavo nero nel terminale `COM`. Lo strumento accende in modo fisso il backlight e il processo di carica ha inizio.
4.  Il processo di carica è terminato completamente quando il backlight è lampeggiante a display. Questa operazione ha una durata di circa `4 ore`.
5.  Scollegare il caricabatteria a processo ultimato.

**ATTENZIONE**
*   La batteria `Li - ION` deve sempre essere ricaricata completamente ad ogni utilizzo dello strumento al fine di non limitarne la durata. Lo strumento può funzionare in alternativa anche con `1x9V` batteria alcalina tipo `IEC 6F22`. Non collegare il caricabatteria con strumento alimentato da batteria alcalina.
*   Scollegare immediatamente la rete elettrica in presenza di temperatura eccessiva delle parti dello strumento durante un’operazione di ricarica.
*   Se la tensione di batteria è troppo bassa (`<5V`) il backlight può non accendersi. Continuare comunque il processo nello stesso modo.

### 6.3. PULIZIA DELLO STRUMENTO

Per la pulizia dello strumento utilizzare un panno morbido e asciutto. Non usare mai panni umidi, solventi, acqua, ecc.

### 6.4. FINE VITA

**ATTENZIONE**: il simbolo riportato sullo strumento indica che l'apparecchiatura, i suoi accessori e la batteria devono essere raccolti separatamente e trattati in modo corretto.

---

## 7. SPECIFICHE TECNICHE

### 7.1. CARATTERISTICHE TECNICHE

Incertezza calcolata come `± [% lettura + (num. cifre * risoluzione)]` a `18°C - 28°C`, `<75%RH`.

**Tensione DC misurata**

| Campo           | Risoluzione | Incertezza                  | Impedenza d’ingresso | Protezione contro i sovraccarichi |
| :-------------- | :---------- | :-------------------------- | :------------------- | :-------------------------------- |
| `0.01 - 100.00mV` | `0.01mV`    | `± (0.02 % lettura + 4 cifre)` | `1 MΩ`               | `30VDC`                           |
| `0.001 - 10.000V` | `0.001V`    | ` `                         | ` `                  | ` `                               |

**Tensione DC generata**

| Campo           | Risoluzione | Incertezza                  | Protezione contro i sovraccarichi |
| :-------------- | :---------- | :-------------------------- | :-------------------------------- |
| `0.01 - 100.00mV` | `0.01mV`    | `± (0.02 % lettura + 4cifre)` | `30VDC`                           |
| `0.001 - 10.000V` | `0.001V`    | ` `                         | ` `                               |

Resistenza di uscita (`@ 10.000V`): `≥ 25kΩ`.

**Corrente DC misurata**

| Campo             | Risoluzione | Incertezza                    | Protezione contro i sovraccarichi       |
| :---------------- | :---------- | :---------------------------- | :-------------------------------------- |
| `0.001 - 24.000mA` | `0.001mA`   | `± (0.02%lettura + 4cifre)`   | max `50 mADC` con fusibile integrato `100mA` |

Resistenza di test: `10Ω`.

**Corrente DC misurata con funzione Loop**

| Campo             | Risoluzione | Incertezza                    | Protezione contro i sovraccarichi |
| :---------------- | :---------- | :---------------------------- | :-------------------------------- |
| `0.001 - 24.000mA` | `0.001mA`   | `± (0.02%lettura + 4cifre)`   | max `30mADC`                      |

Resistenza di test: `10Ω`.

**Corrente DC generata (funzioni SOUR e SIMU)**

| Campo             | Risoluzione | Incertezza                    | Valori percentuali         | Protezione contro i sovraccarichi |
| :---------------- | :---------- | :---------------------------- | :------------------------- | :-------------------------------- |
| `0.001 - 24.000mA` | `0.001mA`   | `± (0.02%lettura + 4cifre)`   | `0% = 4mA`                 | max `30 mADC`                     |
| `- 25.00 - 125.00%` | `0.01%`     | ` `                         | `100% = 20mA`              | ` `                               |
| ` `             | ` `       | ` `                         | `125% = 24mA`              | ` `                               |

Modo `SOUR mA` → max carico ammesso `1 kΩ` `@ 20mA`.
Modo `SIMU mA` → Tensione loop: `24V` nominale, `28V` massima, `12V` minima.

**Modo SIMU → parametri di riferimento**

| Tensione Loop | Corrente generata | Resistenza di carico |
| :------------ | :---------------- | :------------------- |
| `12V`         | `11mA`            | `0.8 kΩ`             |
| `14V`         | `13mA`            | ` `                  |
| `16V`         | `15mA`            | ` `                  |
| `18V`         | `17mA`            | ` `                  |
| `20V`         | `19mA`            | ` `                  |
| `22V`         | `21mA`            | ` `                  |
| `24V`         | `23mA`            | ` `                  |
| `25V`         | `24mA`            | ` `                  |

**Modo Loop (corrente di anello)**

| Campo       | Risoluzione    | Protezione contro i sovraccarichi |
| :---------- | :------------- | :-------------------------------- |
| `25V DC ± 10%` | Non specificata | `30VDC`                           |

---

### 7.2. CARATTERISTICHE GENERALI

#### 7.2.1. Norme di riferimento

Sicurezza: `IEC/EN 61010 - 1`
EMC: `IEC/EN 61326 - 1`
Isolamento: doppio isolamento
Grado di Inquinamento: `2`
Categoria di misura: `CAT I 30V`
Altitudine max di utilizzo: `2000m`

#### 7.2.2. Caratteristiche generali

**Caratteristiche meccaniche**
Dimensioni (L x La x H): `195 x 92 x 55 mm`
Peso (batteria inclusa): `400 g`
Protezione meccanica: `IP20`

**Display**
Caratteristiche: `5 LCD` più segno e punto decimale
Indicazione fuori scala: messaggio "`- OL -`" a display

**Alimentazione**
Batteria ricaricabile: `1x7.4/8.4V 700mAh Li - ION`
Batteria alcalina: `1x 9V tipo IEC 6F22`
Adattatore esterno: `230VAC/50Hz – 12VDC/1A`
Autonomia:
*   modo `SOUR`: circa `8 ore` (`@ 12mA`, `500Ω`)
*   modo `MEAS/SIMU`: circa `15 ore`
Indicazione batteria scarica: simbolo "` `" a display per tensione `< 6V`
Auto Power OFF: dopo `20 minuti` (regolabile) di non utilizzo

### 7.3. AMBIENTE

#### 7.3.1. Condizioni ambientali di utilizzo

Temperatura di riferimento: `18°C - 28°C`
Temperatura di utilizzo: `-10°C ÷ 40°C`
Umidità relativa ammessa: `< 95%RH` fino a `30°C`, `<75%RH` fino a `40°C`
`<45%RH` fino a `50°C`, `<35%RH` fino a `55°C`
Temperatura di conservazione: `-20°C ÷ 60°C`

Questo strumento è conforme ai requisiti della Direttiva Europea sulla bassa tensione `2014/35/EU` (`LVD`) e della direttiva `EMC 2014/30/EU`.
Questo strumento è conforme ai requisiti della direttiva europea `2011/65/EU` (`RoHS`) e della direttiva europea `2012/19/EU` (`WEEE`).

### 7.4. ACCESSORI

#### 7.4.1. Accessori in dotazione

*   Coppia di puntali
*   Coppia di terminali a coccodrillo
*   Guscio di protezione
*   Batteria ricaricabile non inserita
*   Caricabatteria esterno
*   Valigia rigida per trasporto
*   Manuale d’uso

---

## 8. ASSISTENZA

### 8.1. CONDIZIONI DI GARANZIA

Questo strumento è garantito contro ogni difetto di materiale e fabbricazione, in conformità con le condizioni generali di vendita. Durante il periodo di garanzia, le parti difettose possono essere sostituite, ma il costruttore si riserva il diritto di riparare ovvero sostituire il prodotto. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballo originale; ogni danno causato dall’utilizzo di imballaggi non originali verrà addebitato al Cliente. Il costruttore declina ogni responsabilità per danni causati a persone o oggetti.

La garanzia non è applicata nei seguenti casi:
*   Riparazione e/o sostituzione accessori e batteria (non coperti da garanzia).
*   Riparazioni che si rendono necessarie a causa di un errato utilizzo dello strumento o del suo utilizzo con apparecchiature non compatibili.
*   Riparazioni che si rendono necessarie a causa di un imballaggio non adeguato.
*   Riparazioni che si rendono necessarie a causa di interventi eseguiti da personale non autorizzato.
*   Modifiche apportate allo strumento senza esplicita autorizzazione del costruttore.
*   Utilizzo non contemplato nelle specifiche dello strumento o nel manuale d’uso.

Il contenuto del presente manuale non può essere riprodotto in alcuna forma senza l’autorizzazione del costruttore.
I nostri prodotti sono brevettati e i marchi depositati. Il costruttore si riserva il diritto di apportare modifiche alle specifiche ed ai prezzi se ciò è dovuto a miglioramenti tecnologici.

### 8.2. ASSISTENZA

Se lo strumento non funziona correttamente, prima di contattare il Servizio di Assistenza, controllare lo stato della batteria e dei cavi e sostituirli se necessario. Se lo strumento continua a manifestare malfunzionamenti controllare se la procedura di utilizzo dello stesso è conforme a quanto indicato nel presente manuale. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballaggio originale; ogni danno causato dall’utilizzo di imballaggi non originali verrà addebitato al Cliente.