# HT15D
<!-- Language: it -->
<!-- Version: 1.0 -->

<!-- Chunk: Pages 1-13 -->
## 1. PRECAUZIONI E MISURE DI SICUREZZA
### 1.1. Durante l’utilizzo
### 1.2. Dopo l’utilizzo
### 1.3. Definizione di Categoria di misura
## 2. DESCRIZIONE GENERALE
## 3. PREPARAZIONE ALL’UTILIZZO
### 3.1. Controlli iniziali
### 3.2. Alimentazione dello strumento
### 3.3 Conservazione
## 4. NOMENCLATURA
### 4.1. Descrizione dello strumento
### 4.2. Descrizione tasti funzione
## 5. ISTRUZIONI OPERATIVE
### 5.1. Misura Tensione DC
### 5.2. Misura Tensione AC
### 5.3. Misura Corrente DC
### 5.4. Misura Resistenza
### 5.5. Test Continuità e Prova Diodi
### 5.6. Test batterie
## 6. MANUTENZIONE
### 6.1. Generalità
### 6.2. Sostituzione batteria
### 6.3. Sostituzione fusibili interni
### 6.4. Pulizia dello strumento
## 7. SPECIFICHE TECNICHE
### 7.1. Caratteristiche tecniche
### 7.2. Caratteristiche generali
### 7.3. Accessori
#### 7.3.1. Accessori in dotazione
## 8. ASSISTENZA
### 8.1. Condizioni di garanzia
### 8.2. Assistenza
## 9. FIGURE INTERNE

---

## 1. PRECAUZIONI E MISURE DI SICUREZZA
Lo strumento è stato progettato in conformità alla direttiva IEC/EN61010-1 relativa agli strumenti di misura elettronici. Per la Sua sicurezza e per evitare di danneggiare lo strumento, La preghiamo di seguire le procedure descritte nel presente manuale e di leggere con particolare attenzione tutte le note precedute dal simbolo : **ATTENZIONE**

*   Non effettuare misure in ambienti umidi
*   Non effettuare misure in presenza di gas o materiali esplosivi, combustibili o in ambienti polverosi
*   Evitare contatti con il circuito in esame se non si stanno effettuando misure
*   Evitare contatti con parti metalliche esposte, con terminali di misura inutilizzati, circuiti, ecc
*   Non effettuare alcuna misura qualora si riscontrino anomalie nello strumento come, deformazioni, rotture, fuoriuscite di sostanze, assenza di visualizzazione sul display, ecc
*   Prestare particolare attenzione quando si effettuano misure di tensioni superiori a 20V in quanto è presente il rischio di shock elettrici
*   Lo strumento può essere utilizzato per misure di **CORRENTE DC** e **TENSIONE** su installazioni con categoria di misura **CAT II 600V**. Per la definizione delle categorie di misura vedere § 1.3
*   La invitiamo a seguire le normali regole di sicurezze orientate alla protezione contro correnti pericolose e a proteggere lo strumento contro un utilizzo errato
*   Solo i puntali forniti a corredo dello strumento garantiscono gli standard di sicurezza. Essi devono essere in buone condizioni e sostituiti, se necessario, con modelli identici
*   Controllare che la batteria sia inserita correttamente
*   Controllare che il display LCD e il selettore indichino la stessa funzione

I seguenti simboli sono usati sullo strumento:

*   **ATTENZIONE**: attenersi alle istruzioni riportate nel manuale d’uso. Un uso improprio potrebbe causare danni allo strumento o ai suoi componenti
*   **Doppio isolamento**
*   **Tensione** o **Corrente DC**
*   **Tensione AC**
*   **Riferimento di Terra**
*   Il simbolo indica che l'apparecchiatura ed i suoi accessori devono essere raccolti separatamente e trattati in modo corretto

### 1.1. DURANTE L’UTILIZZO
La preghiamo di leggere attentamente le raccomandazioni e le istruzioni seguenti:

*   Prima di azionare il selettore, scollegare i puntali di misura dal circuito in esame.
*   Quando lo strumento è connesso al circuito in esame non toccare mai un qualunque terminale inutilizzato.
*   Evitare la misura di resistenza in presenza di tensioni esterne; anche se lo strumento è protetto, una tensione eccessiva potrebbe causare malfunzionamenti dello strumento.
*   Nel caso in cui la mancata indicazione della presenza di tensione possa costituire rischio per l’operatore effettuare sempre una misura di continuità prima della misura in tensione per confermare il corretto collegamento e stato dei puntali
*   Non effettuare misure in condizione ambientali diverse da quelle indicate nel § 7.2
*   Se, durante una misura, il valore o il segno della grandezza in esame rimangono costanti controllare se è attivata la funzione **HOLD**

**ATTENZIONE**
La mancata osservazione delle Avvertenze può danneggiare lo strumento e/o i suoi componenti e costituire fonte di pericolo per l’operatore

### 1.2. DOPO L’UTILIZZO
*   Quando le misure sono terminate, posizionare il selettore su **OFF**
*   Se si prevede di non utilizzare lo strumento per un lungo periodo rimuovere la batteria

### 1.3. DEFINIZIONE DI CATEGORIA DI MISURA
La norma IEC/EN61010-1: Prescrizioni di sicurezza per apparecchi elettrici di misura, controllo e per utilizzo in laboratorio, Parte 1: Prescrizioni generali, definisce cosa si intenda per categoria di misura. Al § 6.7.4: Circuiti di misura, essa recita:

(OMISSIS)

I circuiti sono suddivisi nelle seguenti categorie di misura:

*   La **Categoria di misura IV** serve per le misure effettuate su una sorgente di un’installazione a bassa tensione
    Esempi sono costituiti da contatori elettrici e da misure sui dispositivi primari di protezione dalle sovracorrenti e sulle unità di regolazione dell’ondulazione.
*   La **Categoria di misura III** serve per le misure effettuate in installazioni all’interno di edifici
    Esempi sono costituiti da misure su pannelli di distribuzione, disgiuntori, cablaggi, compresi i cavi, le barre, le scatole di giunzione, gli interruttori, le prese di installazioni fisse e gli apparecchi destinati all’impiego industriale e altre apparecchiature, per esempio i motori fissi con collegamento ad impianto fisso.
*   La **Categoria di misura II** serve per le misure effettuate su circuiti collegati direttamente all’installazione a bassa tensione
    Esempi sono costituiti da misure su apparecchiature per uso domestico e similari.
*   La **Categoria di misura I** serve per le misure effettuate su circuiti non collegati direttamente alla **RETE DI DISTRIBUZIONE**
    Esempi sono costituiti da misure su non derivati dalla RETE e derivati dalla RETE ma con protezione particolare (interna). In quest’ultimo caso le sollecitazioni da transitori sono variabili, per questo motivo (OMISSIS) si richiede che l’utente conosca la capacità di tenuta ai transitori dell’apparecchiatura

## 2. DESCRIZIONE GENERALE
Lo strumento esegue le seguenti misure:

*   Tensione DC
*   Tensione AC
*   Corrente DC
*   Resistenza
*   Test continuità
*   Prova diodi
*   Test batterie 9V e 1.5V

Ciascuna di queste funzioni può essere selezionata tramite un apposito selettore. Sono inoltre presenti i tasti funzione **HOLD** per l'abilitazione della funzione di mantenimento del valore visualizzato sul display e il tasto **(backlight symbol)** per l’attivazione della retroilluminazione del display

## 3. PREPARAZIONE ALL’UTILIZZO
### 3.1. CONTROLLI INIZIALI
Lo strumento, prima di essere spedito, è stato controllato dal punto di vista elettrico e meccanico. Sono state prese tutte le precauzioni possibili affinché lo strumento potesse essere consegnato senza danni. Si consiglia in ogni caso di controllare sommariamente lo strumento per accertare eventuali danni subiti durante il trasporto. Se si dovessero riscontrare anomalie contattare immediatamente lo spedizioniere. Si consiglia inoltre di controllare che l’imballaggio contenga tutte le parti indicate al § 7.3.1. In caso di discrepanze contattare il rivenditore. Qualora fosse necessario restituire lo strumento, si prega di seguire le istruzioni riportate al § 8

### 3.2. ALIMENTAZIONE DELLO STRUMENTO
Lo strumento è alimentato con **2 x 1.5 V batterie alcaline tipo AAA IEC LR03** incluse nella confezione. Quando le batterie sono scariche il simbolo “**(battery symbol)**” è mostrato a display. Per sostituire/inserire le batterie vedere il § 6.2

### 3.3 CONSERVAZIONE
Per garantire misure precise, dopo un lungo periodo di conservazione in condizioni ambientali estreme, attendere che lo strumento ritorni alle condizioni normali (vedere § 7.2).

## 4. NOMENCLATURA
### 4.1. DESCRIZIONE DELLO STRUMENTO
Fig. 1: Descrizione dello strumento

1.  Display LCD
2.  Tasto **HOLD**
3.  Tasto **(backlight symbol)**
4.  Selettore funzioni
5.  Terminale di ingesso **10A**
6.  Terminale di ingresso **V Ω mA μ A**
7.  Terminale di ingresso **COM**

### 4.2. DESCRIZIONE TASTI FUNZIONE
**Tasto HOLD**
La pressione del tasto **HOLD** attiva il mantenimento del valore della grandezza visualizzata a display. Conseguentemente alla pressione di tale tasto il messaggio "**H**" appare a display. Premere nuovamente il tasto **HOLD** per uscire dalla funzione

**Tasto (Backlight Symbol)**
Premere il tasto **(backlight symbol)** al fine di attivare/disattivare la retroilluminazione del display. Questa funzione è attiva in ogni posizione del selettore

## 5. ISTRUZIONI OPERATIVE
### 5.1. MISURA TENSIONE DC
**ATTENZIONE**
La massima tensione in ingresso è **600VDC**. Non misurare tensioni che eccedano i limiti espressi in questo manuale. Il superamento di tali limiti potrebbe causare shock elettrici all’utilizzatore e danni allo strumento

1.  Selezionare la posizione **200mV**, **2V**, **20V**, **200V** o **600V**
2.  Inserire il cavo rosso nel terminale di ingresso **V Ω mA μ A** e il cavo nero nel terminale di ingresso **COM**
3.  Posizionare il puntale rosso ed il puntale nero rispettivamente nei punti a potenziale positivo e negativo del circuito in esame (vedere Fig. 2). Il valore della tensione è mostrato a display. Nella portata **600V** il simbolo “**(high voltage symbol)**” è mostrato a display ad indicare la presenza di tensione elevata
4.  Se sul display è visualizzato il messaggio "**OL**" selezionare una portata più elevata.
5.  La visualizzazione del simbolo "**–**" sul display dello strumento indica che la tensione ha verso opposto rispetto alla connessione di Fig. 2.
6.  Per l’uso della funzione HOLD vedere il § 4.2

### 5.2. MISURA TENSIONE AC
**ATTENZIONE**
La massima tensione in ingresso è **600VAC**. Non misurare tensioni che eccedano i limiti espressi in questo manuale. Il superamento di tali limiti potrebbe causare shock elettrici all’utilizzatore e danni allo strumento

1.  Selezionare la posizione **200V ~** o **600V ~**
2.  Inserire il cavo rosso nel terminale di ingresso **V Ω mA μ A** e il cavo nero nel terminale di ingresso **COM**
3.  Posizionare il puntale rosso ed il puntale nero rispettivamente nei punti del circuito in esame (vedere Fig. 3). Il valore della tensione è mostrato a display. Nella portata **600V ~** il simbolo “**(high voltage symbol)**” è mostrato a display ad indicare la presenza di tensione elevata
4.  Se sul display è visualizzato il messaggio "**OL**" selezionare una portata più elevata.
5.  Per l’uso della funzione HOLD vedere il § 4.2

### 5.3. MISURA CORRENTE DC
**ATTENZIONE**
La massima corrente DC in ingresso è **10A** (ingresso **10A**) oppure **200mA** (ingresso **V Ω mA μ A**). Non misurare correnti che eccedono i limiti indicati in questo manuale. Il superamento dei limiti di corrente potrebbe causare shock elettrici all’utilizzatore e danni allo strumento

1.  Togliere alimentazione al circuito in esame.
2.  Selezionare la posizione **200 μ A**, **20mA**, **200mA** o **10A**
3.  Inserire il cavo rosso nel terminale di ingresso **10A** oppure nel terminale di ingresso **V Ω mA μ A** e il cavo nero nel terminale di ingresso **COM**
4.  Collegare il puntale rosso ed il puntale nero in serie al circuito di cui si vuole misurare la corrente rispettando la polarità ed il verso della corrente (vedere Fig. 4).
5.  Alimentare il circuito in esame. Il valore della corrente è visualizzato a display con unità di misura indicata sul selettore
6.  Se sul display è visualizzato il messaggio "**OL**" si è raggiunto il valore massimo misurabile.
7.  La visualizzazione del simbolo "**–**" sul display dello strumento indica che la corrente ha verso opposto rispetto alla connessione di Fig. 4.
8.  Per l’uso della funzione HOLD vedere il § 4.2

### 5.4. MISURA RESISTENZA
**ATTENZIONE**
Prima di effettuare una qualunque misura di resistenza accertarsi che il circuito in esame non sia alimentato e che eventuali condensatori presenti siano scarichi

1.  Selezionare la posizione **200 Ω**, **2 k Ω**, **20k Ω**, **200k Ω** o **2 M Ω**
2.  Inserire il cavo rosso nel terminale di ingresso **V Ω mA μ A** e il cavo nero nel terminale di ingresso **COM**
3.  Posizionare i puntali nei punti desiderati del circuito in esame (vedere Fig. 5). Il valore della resistenza è visualizzato a display con unità di misura indicata sul selettore
4.  Se sul display è visualizzato il messaggio "**OL**" selezionare una portata più elevata.
5.  Per l’uso della funzione HOLD vedere il § 4.2

### 5.5. TEST CONTINUITÀ E PROVA DIODI
**ATTENZIONE**
Prima di effettuare una qualunque misura di resistenza accertarsi che il circuito in esame non sia alimentato e che eventuali condensatori presenti siano scarichi

1.  Selezionare la posizione **(Continuity/Diode Symbol)**. I simboli “**(continuity symbol)**” e “**(diode symbol)**” sono entrambi presenti a display
2.  Inserire il cavo rosso nel terminale di ingresso **V Ω mA μ A** e il cavo nero nel terminale di ingresso **COM**

**Prova di Continuità**
3.  Posizionare i puntali nei punti desiderati del circuito in esame (vedere Fig. 6 – parte destra)
4.  Il valore della resistenza (solo indicativo) è visualizzato sul display espresso in **Ω** e lo strumento emette un segnale acustico qualora il valore della resistenza risulti < **40 Ω**

**Prova Diodi**
5.  Posizionare i puntali ai capi del diodo in esame (vedere Fig. 6 – parte sinistra) rispettando le polarità indicate
6.  Il valore della tensione di soglia in polarizzazione diretta, espressa in **V** (notare il punto decimale), è mostrato a display
7.  Se il valore della tensione di soglia è **0mV** la giunzione P-N del diodo è in corto circuito
8.  Se lo strumento visualizza il messaggio "**OL**" i terminali del diodo sono invertiti rispetto a quanto indicato in Fig. 6 oppure la giunzione P-N del diodo è danneggiata

### 5.6. TEST BATTERIE
1.  Selezionare la posizione **1.5V** (test batterie 1.5V) o **9V** (test batterie 9V)
2.  Inserire il cavo rosso nel terminale di ingresso **V Ω mA μ A** e il cavo nero nel terminale di ingresso **COM**
3.  Posizionare il puntale rosso ed il puntale nero rispettivamente nel polo positivo e negativo della batteria in esame (vedere Fig. 7). Il valore della tensione di batteria è mostrato a display
4.  Per l’uso della funzione HOLD vedere il § 4.2

## 6. MANUTENZIONE
### 6.1. GENERALITÀ
1.  Durante l’utilizzo e la conservazione rispettare le raccomandazioni elencate in questo manuale per evitare possibili danni o pericoli durante l’utilizzo.
2.  Non utilizzare lo strumento in ambienti caratterizzati da elevato tasso di umidità o temperatura elevata. Non esporre direttamente alla luce del sole.
3.  Spegnere sempre lo strumento dopo l’utilizzo. Se si prevede di non utilizzarlo per un lungo periodo rimuovere la batteria per evitare fuoruscite di liquidi da parte di quest’ultima che possano danneggiare i circuiti interni dello strumento

### 6.2. SOSTITUZIONE BATTERIA
Quando sul display LCD appare il simbolo “**(battery symbol)**” occorre sostituire le batterie.

**ATTENZIONE**
Solo tecnici esperti e formati possono eseguire questa operazione. Rimuovere i puntali prima di sostituire la batteria

1.  Posizionare il selettore in posizione **OFF**
2.  Rimuovere i cavi dai terminali di ingresso
3.  Togliere la vite di fissaggio del coperchio vano batterie presente nella parte alta del semiguscio posteriore e rimuoverlo
4.  Rimuovere le batterie e inserire nel vano le nuove dello stesso tipo (vedere § 7.2) rispettando le polarità indicate
5.  Riposizionare il vano batteria e fissarlo con l’apposita vite
6.  Non disperdere nell’ambiente le batterie utilizzate. Usare gli appositi contenitori per lo smaltimento

### 6.3. SOSTITUZIONE FUSIBILI INTERNI
1.  Posizionare il selettore in posizione **OFF** e rimuovere i cavi dai terminali di ingresso
2.  Togliere la vite di fissaggio del coperchio vano batterie presente nella parte alta del semiguscio posteriore e rimuoverlo
3.  Togliere le quattro viti di fissaggio del semiguscio posteriore e rimuoverlo
4.  Rimuovere il fusibile danneggiato, inserirne uno dello stesso tipo (vedere § 7.2) e richiudere il semiguscio posteriore
5.  Riposizionare il vano batteria e fissarlo con l’apposita vite

### 6.4. PULIZIA DELLO STRUMENTO
Per la pulizia dello strumento utilizzare un panno morbido e asciutto. Non usare mai panni umidi, solventi, acqua, ecc.

## 7. SPECIFICHE TECNICHE
### 7.1. CARATTERISTICHE TECNICHE
Incertezza calcolata come ±[%lettura + (num.cifre x risoluzione)] a 18°C – 28°C, < 75%RH

**Tensione DC**

| Campo       | Risoluzione | Incertezza             | Protezione da sovraccarichi |
| :---------- | :---------- | :--------------------- | :-------------------------- |
| 200.0mV     | 0.1mV       | ±(0.5%lettura + 3 cifre) | 200Vrms                     |
| 2.000 V     | 0.001 V     |                        | 600VDC/AC                   |
| 20.00V      | 0.01V       |                        |                             |
| 200.0V      | 0.1V        | ±(0.8%lettura + 3 cifre) |                             |
| 600V        | 1V          |                        |                             |

Impedenza di ingresso: > 1MΩ

**Tensione AC**

| Campo   | Risoluzione | Incertezza               | Protezione da sovraccarichi |
| :------ | :---------- | :----------------------- | :-------------------------- |
| 200.0V  | 0.1V        | ±(1.2%lettura + 10 cifre) | 600VAC                      |
| 600V    | 1V          |                          |                             |

Impedenza di ingresso: > 1MΩ; Campo frequenza: 50Hz ÷ 60Hz

**Resistenza e Test continuità**

| Campo       | Risoluzione | Incertezza             | Buzzer   |
| :---------- | :---------- | :--------------------- | :------- |
| 200.0 Ω     | 0.1 Ω       | ±(1.0%lettura + 5 cifre) | < 40 Ω   |
| 2.000k Ω    | 0.001k Ω    |                        |          |
| 20.00k Ω    | 0.01k Ω     |                        |          |
| 200.0k Ω    | 0.1k Ω      |                        |          |
| 2.000 M Ω   | 0.001M Ω    | ±(1.5%lettura + 5 cifre) |          |

Protezione da sovraccarichi: 250Vrms per 15s max

**Corrente DC**

| Campo      | Risoluzione | Incertezza             | Protezione da sovraccarichi |
| :--------- | :---------- | :--------------------- | :-------------------------- |
| 200.0 μ A  | 0.1 μ A     | ±(1.0%lettura + 5 cifre) | Fusibile rapido 200mA/600V  |
| 20.00mA    | 0.01mA      |                        |                             |
| 200.0mA    | 0.1mA       | ±(1.2%lettura + 5cifre)  |                             |
| 10.00A     | 0.01A       | ±(3.0%lettura + 5 cifre) | Fusibile rapido 10A/600V    |

**Prova Diodi**

| Funzione | Corrente di prova | Tensione a vuoto |
| :------- | :---------------- | :--------------- |
|          | < 1mA             | 2V DC            |

**Test batterie**

| Funzione | Risoluzione | Incertezza             | Corrente di prova |
| :------- | :---------- | :--------------------- | :---------------- |
| 1.5V     | 10mV        | ±(1.0%lettura+ 2cifre) | 100mA             |
| 9V       |             |                        | 6mA               |

### 7.2. CARATTERISTICHE GENERALI
**Normative di riferimento**
*   **Sicurezza**: IEC/EN61010-1
*   **EMC**: IEC/EN61326-1
*   **Isolamento**: doppio isolamento
*   **Grado di inquinamento**: 2
*   **Categoria di misura**: CAT III 600V verso terra

**Display**
*   **Tipo display**: 3½ LCD (max 2000 punti), segno, punto decimale e retroilluminazione
*   **Indicazione fuori scala**: simbolo “**OL**” a display
*   **Aggiornamento display**: 2 volte/s
*   **Tipo di conversione**: valore medio

**Alimentazione**
*   **Tipo batterie**: 2 x 1.5 V batterie tipo AAA LR03
*   **Indicazione batteria scarica**: simbolo “**(battery symbol)**“ mostrato a display
*   **Autonomia batteria**: ca 30 ore (backlight ON) ca 130 ore (backlight OFF)
*   **Fusibili di protezione**: F10A/600V, 5 x 20mm (10A); F200mA/600V, 5 x 20mm (mA μ A)

**Caratteristiche meccaniche**
*   **Dimensioni (L x La x H)**: 125 x 70 x 40 mm
*   **Peso (batterie incluse)**: 150 g
*   **Protezione meccanica**: IP40

**Condizioni ambientali di utilizzo**
*   **Temperatura di riferimento**: 18°C – 28°C
*   **Temperatura di utilizzo**: 0°C ÷ 50°C
*   **Umidità relativa ammessa**: < 70%RH
*   **Temperatura di conservazione**: -20°C ÷ 60°C
*   **Umidità di conservazione**: <80%RH
*   **Max altitudine di utilizzo**: 2000m

Questo strumento è conforme ai requisiti della Direttiva Europea sulla bassa tensione 2014/35/EU (LVD) e della direttiva EMC 2014/30/EU
Questo strumento è conforme ai requisiti della direttiva europea 2011/65/EU (RoHS) e della direttiva europea 2012/19/EU (WEEE)

### 7.3. ACCESSORI
#### 7.3.1. Accessori in dotazione
*   Coppia di puntali
*   Batterie (non inserite)
*   Guida rapida all’uso

## 8. ASSISTENZA
### 8.1. CONDIZIONI DI GARANZIA
Questo strumento è garantito contro ogni difetto di materiale e fabbricazione, in conformità con le condizioni generali di vendita. Durante il periodo di garanzia, le parti difettose possono essere sostituite, ma il costruttore si riserva il diritto di riparare ovvero sostituire il prodotto. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballo originale; ogni danno causato dall’utilizzo di imballaggi non originali verrà addebitato al Cliente. Il costruttore declina ogni responsabilità per danni causati a persone o oggetti.

La garanzia non è applicata nei seguenti casi:

*   Riparazione e/o sostituzione accessori e batterie (non coperti da garanzia).
*   Riparazioni che si rendono necessarie a causa di un errato utilizzo dello strumento o del suo utilizzo con apparecchiature non compatibili.
*   Riparazioni che si rendono necessarie a causa di un imballaggio non adeguato.
*   Riparazioni che si rendono necessarie a causa di interventi eseguiti da personale non autorizzato.
*   Modifiche apportate allo strumento senza esplicita autorizzazione del costruttore.
*   Utilizzo non contemplato nelle specifiche dello strumento o nel manuale d’uso.

Il contenuto del presente manuale non può essere riprodotto in alcuna forma senza l’autorizzazione del costruttore
I nostri prodotti sono brevettati e i marchi depositati. Il costruttore si riserva il diritto di apportare modifiche alle specifiche ed ai prezzi se ciò è dovuto a miglioramenti tecnologici

### 8.2. ASSISTENZA
Se lo strumento non funziona correttamente, prima di contattare il Servizio di Assistenza, controllare lo stato delle batterie e dei cavi e sostituirli se necessario. Se lo strumento continua a manifestare malfunzionamenti controllare se la procedura di utilizzo dello stesso è conforme a quanto indicato nel presente manuale. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballaggio originale; ogni danno causato dall’utilizzo di imballaggi non originali verrà addebitato al Cliente
