# HT3013

<!-- Language: it -->
<!-- Version: 1.0 -->

<!-- Chunk: Pages 1-19 -->
## 1. PRECAUZIONI E MISURE DI SICUREZZA
Lo strumento è stato progettato in conformità alla direttiva IEC/EN61010 - 1 relativa agli strumenti di misura elettronici. Per la Sua sicurezza e per evitare di danneggiare lo strumento, La preghiamo di seguire le procedure descritte nel presente manuale e di leggere con particolare attenzione tutte le note precedute dal simbolo :

**ATTENZIONE**
*   Non effettuare misure di tensione in ambienti umidi
*   Non effettuare misure in presenza di gas o materiali esplosivi, combustibili o in ambienti polverosi
*   Evitare contatti con il circuito in esame se non si stanno effettuando misure
*   Evitare contatti con parti metalliche esposte, con terminali di misura inutilizzati, circuiti, ecc
*   Non effettuare alcuna misura qualora si riscontrino anomalie nello strumento come, deformazioni, rotture, fuoriuscite di sostanze, assenza di visualizzazione sul display, ecc
*   Prestare particolare attenzione quando si effettuano misure di tensioni superiori a 20V in quanto è presente il rischio di shock elettrici
*   Lo strumento è stato progettato per un utilizzo in un ambiente con livello di inquinamento 2
*   Non effettuare misure su circuiti che superano i limiti di tensione e corrente specificati
*   Può essere utilizzato per misure di **CORRENTE** e **TENSIONE** su installazioni con categoria di misura **CAT III 600V**. Per la definizione delle categorie di misura vedere § 1.3
*   La invitiamo a seguire le normali regole di sicurezze orientate alla protezione contro correnti pericolose e a proteggere lo strumento contro un utilizzo errato
*   Solo i puntali forniti a corredo dello strumento garantiscono gli standard di sicurezza. Essi devono essere in buone condizioni e sostituiti, se necessario, con modelli identici
*   Controllare che la batteria sia inserita correttamente
*   Prima di collegare i puntali al circuito in esame, controllare che il commutatore sia posizionato correttamente
*   Controllare che il display LCD e il selettore indichino la stessa funzione

I seguenti simboli sono usati sullo strumento:
*   **ATTENZIONE**: attenersi alle istruzioni riportate nel manuale d’uso. Un uso improprio potrebbe causare danni allo strumento o ai suoi componenti
*   **Pericolo di tensione elevate**: Rischio di shock elettrici
*   **Doppio isolamento**
*   **Tensione o Corrente DC**
*   **Tensione o Corrente AC**
*   **Riferimento di Terra**
*   **(Simbolo RAEE)**: Il simbolo indica che l'apparecchiatura ed i suoi accessori devono essere raccolti separatamente e trattati in modo corretto

### 1.1. DURANTE L’UTILIZZO
La preghiamo di leggere attentamente le raccomandazioni e le istruzioni seguenti:
*   Prima di azionare il selettore, rimuovere dal toroide il conduttore o scollegare i puntali di misura dal circuito in esame
*   Quando lo strumento è connesso al circuito in esame non toccare mai qualunque terminale inutilizzato
*   Evitare la misura di resistenza in presenza di tensioni esterne. Anche se lo strumento è protetto, una tensione eccessiva potrebbe causare malfunzionamenti della pinza
*   Prima di effettuare una misura di corrente tramite il toroide, rimuovere dalle rispettive boccole i puntali
*   Durante la misura di corrente, ogni altra corrente localizzata in prossimità della pinza può influenzare la precisione della misura
*   Durante la misura di corrente posizionare sempre il conduttore il più possibile al centro del toroide in modo da ottenere una lettura più accurata
*   Se, durante una misura, il valore o il segno della grandezza in esame rimangono costanti controllare se è attivata la funzione **HOLD**

> **ATTENZIONE**
> La mancata osservazione delle Avvertenze può danneggiare lo strumento e/o i suoi componenti e costituire fonte di pericolo per l’operatore

### 1.2. DOPO L’UTILIZZO
*   Quando le misure sono terminate, posizionare il commutatore su **OFF**
*   Se si prevede di non utilizzare lo strumento per un lungo periodo rimuovere la batteria

### 1.3. DEFINIZIONE DI CATEGORIA DI MISURA
La norma IEC/EN61010 - 1: Prescrizioni di sicurezza per apparecchi elettrici di misura, controllo e per utilizzo in laboratorio, Parte 1: Prescrizioni generali, definisce cosa si intenda per categoria di misura. Al § 6.7.4: Circuiti di misura, essa recita:
(OMISSIS)
I circuiti sono suddivisi nelle seguenti categorie di misura:
*   La **Categoria di misura IV** serve per le misure effettuate su una sorgente di un’installazione a bassa tensione
    Esempi sono costituiti da contatori elettrici e da misure sui dispositivi primari di protezione dalle sovracorrenti e sulle unità di regolazione dell’ondulazione.
*   La **Categoria di misura III** serve per le misure effettuate in installazioni all’interno di edifici
    Esempi sono costituiti da misure su pannelli di distribuzione, disgiuntori, cablaggi, compresi i cavi, le barre, le scatole di giunzione, gli interruttori, le prese di installazioni fisse e gli apparecchi destinati all’impiego industriale e altre apparecchiature, per esempio i motori fissi con collegamento ad impianto fisso.
*   La **Categoria di misura II** serve per le misure effettuate su circuiti collegati direttamente all’installazione a bassa tensione
    Esempi sono costituiti da misure su apparecchiature per uso domestico e similari.
*   La **Categoria di misura I** serve per le misure effettuate su circuiti non collegati direttamente alla RETE DI DISTRIBUZIONE
    Esempi sono costituiti da misure su non derivati dalla RETE e derivati dalla RETE ma con protezione particolare (interna). In quest’ultimo caso le sollecitazioni da transitori sono variabili, per questo motivo (OMISSIS) si richiede che l’utente conosca la capacità di tenuta ai transitori dell’apparecchiatura.

## 2. DESCRIZIONE GENERALE
Lo strumento esegue le seguenti misure:
*   Tensione DC e AC **TRMS** fino a 600V
*   Rilevazione presenza di tensione AC senza contatto
*   Corrente DC e AC **TRMS** fino a 400A
*   Resistenza e test di continuità
*   Frequenza con puntali
*   Prova diodi
*   Capacità
*   Temperatura con sonda tipo K
Ciascuna di queste funzioni può essere selezionata tramite un selettore a 8 posizioni, inclusa la posizione OFF. Sono inoltre presenti i tasti funzione **H**, **(simbolo retroilluminazione)**, **PEAK**, **REL** e **MODE** per il cui uso vedere § 4.2. La grandezza selezionata appare sul display LCD con indicazioni dell’unità di misura e delle funzioni abilitate. Il modello è inoltre dotato di un dispositivo di Autospegnimento che provvede a spegnere automaticamente lo strumento trascorsi circa 30 minuti dall'ultima operazione eseguita sullo stesso.

### 2.1. STRUMENTI A VALORE MEDIO / VALORE EFFICACE
Gli strumenti di misura di grandezze alternate si dividono in due grandi famiglie:
*   Strumenti a **VALORE MEDIO**: strumenti che misurano il valore della sola onda alla frequenza fondamentale (50 o 60 HZ)
*   Strumenti a **VERO VALORE EFFICACE** anche detti **TRMS** (True Root Mean Square value): strumenti che misurano il vero valore efficace della grandezza in esame
*   Solo in presenza di un segnale perfettamente sinusoidale le due famiglie di strumenti forniscono risultati identici. In presenza di segnali distorti invece le letture differiscono. Gli strumenti a valore medio forniscono il valore efficace della sola frequenza fondamentale mentre gli strumenti a vero valore efficace forniscono invece il valore efficace dell’intero segnale, armoniche comprese (entro la banda passante dello strumento).

### 2.2. VALORE EFFICACE E FATTORE DI CRESTA
Il valore efficace di una grandezza alternata g(t) è definito dalla seguente relazione:
```
G RMS =  + T t t  dt t g T  0 0  ) ( 1   2
```
Il valore efficace viene indicato come valore **RMS** (**R**oot **M**ean **S**quare). Il Fattore di Cresta è definito come il rapporto fra il valore di picco di un segnale ed il suo valore efficace:
```
CF (G)= RMS p  G G
```
Questo valore varia con la forma d'onda del segnale. Per un segnale puramente sinusoidale esso vale $\sqrt{2}$ =1.41. In presenza di distorsioni, il Fattore di Cresta assume valori tanto maggiori quanto più è elevata la distorsione del segnale.

## 3. PREPARAZIONE ALL’UTILIZZO
### 3.1. CONTROLLI INIZIALI
Lo strumento, prima di essere spedito, è stato controllato dal punto di vista elettrico e meccanico. Sono state prese tutte le precauzioni possibili affinché lo strumento potesse essere consegnato senza danni. Si consiglia in ogni caso di controllare sommariamente lo strumento per accertare eventuali danni subiti durante il trasporto. Se si dovessero riscontrare anomalie contattare immediatamente lo spedizioniere. Si consiglia inoltre di controllare che l’imballaggio contenga tutte le parti indicate al § 7.3.1. In caso di discrepanze contattare il rivenditore. Qualora fosse necessario restituire lo strumento, si prega di seguire le istruzioni riportate al § 8.

### 3.2. ALIMENTAZIONE DELLO STRUMENTO
Lo strumento è alimentato tramite una singola batteria modello 9V IEC 6F22 inclusa nella confezione. Quando la batteria è quasi scarica appare il simbolo “**(simbolo batteria scarica)**”. Per sostituire la batteria seguire le istruzioni riportate al § 6.2. Lo strumento è inoltre dotato della funzione di Auto Power OFF (non escludibile) che provvede a spegnere automaticamente lo strumento trascorsi circa 30 minuti dall'ultima operazione.

### 3.3 CONSERVAZIONE
Per garantire misure precise, dopo un lungo periodo di immagazzinamento in condizioni ambientali estreme, attendere che lo strumento ritorni alle condizioni normali (vedere § 7.2).

## 4. NOMENCLATURA
### 4.1. DESCRIZIONE DELLO STRUMENTO
Fig. 1 Descrizione dello strumento
1.  Sensore NCV
2.  Toroide apribile
3.  LED per sensore NCV
4.  Leva apertura toroide
5.  Selettore funzioni
6.  Tasto **H**
7.  Tasto **backlight**
8.  Display LCD
9.  Tasto **MODE**
10. Tasto **PEAK**
11. Tasto **REL**
12. Ingresso **COM**
13. Ingresso **VHz Ω CAP**

### 4.2. DESCRIZIONE TASTI FUNZIONE
**Tasto H**
La pressione del tasto **H** attiva la funzione **HOLD**, ovvero il mantenimento a display del valore in misura. Sul display appare il simbolo "**H**”. Questa modalità di funzionamento viene disabilitata qualora si prema nuovamente il tasto **H** o si agisca sul selettore.

**Tasto (simbolo retroilluminazione)**
La pressione per almeno 1s del tasto **(simbolo retroilluminazione)** attiva/disattiva la funzione di retroilluminazione del display. La stessa funzione si disabilita automaticamente dopo circa 20s. La funzione è attiva per ogni posizione del selettore.

**Tasto REL**
Il tasto **REL**, attivo in tutte le posizioni del selettore, permette di effettuare la misura relativa della grandezza considerata. Alla prima pressione del tasto **REL** il valore a display della grandezza è memorizzato come offset per le misure successive e il simbolo “**(simbolo offset)**” è mostrato. Lo strumento mostra quindi il valore relativo ottenuto come valore attuale – offset. Una seconda pressione del tasto **REL** permette la visualizzazione del valore di offset a display con simbolo “**(simbolo offset lampeggiante)**” lampeggiante. Premere per circa 2s il tasto **REL** o agire sul selettore per uscire dalla funzione.

**Tasto PEAK**
Nelle misure di correnti e tensioni AC, premendo il tasto **PEAK** il simbolo “**P MAX**” appare a display lo strumento mostra il valore della di Picco massimo della grandezza, che si aggiorna automaticamente ad ogni valore maggiore misurato. Premere nuovamente il tasto **PEAK** per la misura dei valori di Picco minimo della grandezza con simbolo “**P MIN**” mostrato a display che si aggiorna automaticamente ad ogni valore minore misurato. Premere per circa 2s il tasto **PEAK** o agire sul selettore per uscire dalla funzione. Premere per circa 3s il tasto **PEAK**. Il simbolo “**CAL**” è mostrato per un istante a display ad indicare l’azzeramento del valore di picco nel campo di misura selezionato.

**Tasto MODE**
La pressione del tasto **MODE** consente la selezione di una doppia funzione presente sul selettore. In particolare, esso è attivo nella posizione **Ω** per la selezione delle misure di Resistenza, Prova Diodi o Test Continuità, nelle posizioni **V**, **40A**, **400A** per la selezione delle misure AC o DC e nella posizione **TypeK** per la selezione dell’unità di misura °C o °F nella misura di temperatura.

#### Rilevazione presenza tensione AC senza contatto
> **ATTENZIONE**
> *   Usare preliminarmente il sensore **NCV** su una sorgente AC nota al fine di verificarne il regolare funzionamento.
> *   Lo spessore dell’isolamento del cavo e la distanza dalla sorgente possono influenzare l’operazione.
> *   Il sensore **NCV** è ad alta sensibilità, pertanto elettricità statica causata dal movimento o altre sorgenti di energia possono fare accendere casualmente il LED rosso. Questo è un normale comportamento dello strumento.

1.  La funzione **NCV** è attiva in ogni posizione del selettore. Accendere lo strumento, avvicinarlo alla sorgente AC.
2.  Notare l’accensione del LED rosso sulla parte alta (vedere Fig. 1 – parte 3) che ne evidenzia la presenza.

## 5. ISTRUZIONI OPERATIVE
### 5.1. MISURA TENSIONE DC
> **ATTENZIONE**
> La massima tensione in ingresso è **600VDC**. Non misurare tensioni che eccedano i limiti espressi in questo manuale. Il superamento di tali limiti potrebbe causare shock elettrici all’utilizzatore e danni allo strumento.

1.  Selezionare la posizione **V**. Il simbolo “**DC**” è presente a display.
2.  Inserire il cavo rosso nel terminale di ingresso **VHz Ω CAP** e il cavo nero nel terminale di ingresso **COM**.
3.  Posizionare il puntale rosso ed il puntale nero rispettivamente nei punti a potenziale positivo e negativo del circuito in esame (vedere Fig. 2). Il valore della tensione DC è mostrato a display.
4.  Il messaggio "**O.L**" a display indica la condizione di fuori scala dello strumento.
5.  La visualizzazione del simbolo "**-**" sul display dello strumento indica che la tensione ha verso opposto rispetto alla connessione di Fig. 2.
6.  Per l’uso delle funzioni **HOLD** e **REL** vedere il § 4.2.

### 5.2. MISURA TENSIONE AC
> **ATTENZIONE**
> La massima tensione in ingresso è **600Vrms**. Non misurare tensioni che eccedano i limiti espressi in questo manuale. Il superamento di tali limiti potrebbe causare shock elettrici all’utilizzatore e danni allo strumento.

1.  Avvicinare lo strumento in prossimità di una sorgente AC e notare l’accensione del LED rosso alla base del toroide (vedere Fig. 1 – parte 3) che ne sottolinea la presenza.
2.  Selezionare la posizione **V**.
3.  Premere il tasto **MODE**. Il simbolo “**AC**” è presente a display.
4.  Inserire il cavo rosso nel terminale di ingresso **VHz Ω CAP** e il cavo nero nel terminale di ingresso **COM**.
5.  Posizionare il puntale rosso ed il puntale nero nel circuito in esame (vedere Fig. 3). Il valore della tensione AC è mostrato a display.
6.  Il messaggio "**O.L**" a display indica la condizione di fuori scala dello strumento.
7.  Per l’uso delle funzioni **HOLD**, **PEAK** e **REL** vedere il § 4.2.

### 5.3. MISURA FREQUENZA
> **ATTENZIONE**
> La massima tensione in ingresso è **250V rms**. Non misurare tensioni che eccedano i limiti espressi in questo manuale. Il superamento di tali limiti potrebbe causare shock elettrici all’utilizzatore e danni allo strumento.

1.  Avvicinare lo strumento in prossimità di una sorgente AC e notare l’accensione del LED rosso alla base del toroide (vedere Fig. 1 – parte 3) che ne sottolinea la presenza.
2.  Selezionare la posizione **Hz**.
3.  Inserire il cavo rosso nel terminale di ingresso **VHz Ω CAP** e il cavo nero nel terminale di ingresso **COM**.
4.  Posizionare il puntale rosso ed il puntale nero nel circuito in esame (vedere Fig. 4). Il valore della frequenza, espresso in **kHz**, è mostrato a display.
5.  Il messaggio "**O.L**" a display indica la condizione di fuori scala dello strumento.
6.  Per l’uso delle funzioni **HOLD** e **REL** vedere il § 4.2.

### 5.4. MISURA RESISTENZA
> **ATTENZIONE**
> Prima di effettuare una qualunque misura di resistenza accertarsi che il circuito in esame non sia alimentato e che eventuali condensatori presenti siano scarichi.

1.  Selezionare la posizione **Ω** del selettore. Il simbolo “**Ω**” è presente a display.
2.  Inserire il cavo rosso nel terminale di ingresso **VHz Ω CAP** e il cavo nero nel terminale di ingresso **COM**.
3.  Posizionare i puntali nei punti desiderati del circuito in esame (vedere Fig. 5). Il valore della resistenza è visualizzato a display.
4.  Il messaggio "**O.L**" a display indica la condizione di fuori scala dello strumento.
5.  Per l’uso delle funzioni **HOLD** e **REL** vedere il § 4.2.

### 5.5. TEST CONTINUITÀ E PROVA DIODI
> **ATTENZIONE**
> Prima di effettuare una qualunque misura di resistenza accertarsi che il circuito in esame non sia alimentato e che eventuali condensatori presenti siano scarichi.

1.  Selezionare la posizione **Ω** del selettore.
2.  Premere il tasto **MODE** fino a visualizzare il simbolo **(simbolo continuità)** a display per attivare il test continuità.
3.  Inserire il cavo rosso nel terminale di ingresso **VHz Ω CAP** e il cavo nero nel terminale di ingresso **COM** ed eseguire il test di continuità sull’oggetto in prova (vedere Fig. 6 – parte destra). Il cicalino emette un segnale acustico quando il valore della resistenza misurata < 50 Ω.
4.  Premere il tasto **MODE** per selezionare la prova diodi. Il simbolo “**(simbolo diodo)**” appare a display.
5.  Connettere il puntale rosso all’anodo del diodo e il puntale nero al catodo in caso di misura di polarizzazione diretta (vedere Fig. 6 – parte sinistra).
6.  Valori a display compresi tra 0.4V e 0.5V (diretta) e “**O.L**” (inversa) indicano giunzione corretta. Un valore “**0mV**” indica dispositivo in cortocircuito mentre l’indicazione “**O.L**” in entrambe le direzioni indica dispositivo interrotto.
7.  Per l’uso delle funzioni **HOLD** e **REL** vedere il § 4.2.

### 5.6. MISURA CAPACITÀ
> **ATTENZIONE**
> Prima di eseguire misure di capacità su circuiti o condensatori, rimuovere l’alimentazione al circuito sotto esame e lasciare scaricare tutte le capacità presenti in esso. Nel collegamento tra il multimetro e la capacità sotto esame rispettare la corretta polarità (quando richiesto).

1.  Selezionare la posizione **CAP**.
2.  Inserire il cavo rosso nel terminale di ingresso **VHz Ω CAP** e il cavo nero nel terminale di ingresso **COM**.
3.  Posizionare i puntali ai capi del condensatore in esame rispettando eventualmente le polarità positive (cavo rosso) e negative (cavo nero) (vedere Fig. 7). Il valore della capacità è mostrato a display. Nella misura di capacità la barra grafica analogica è disattivata.
4.  Il messaggio "**O.L**" a display indica la condizione di fuori scala dello strumento.
5.  Per l’uso delle funzioni **HOLD** e **REL** vedere il § 4.2.

### 5.7. MISURA TEMPERATURA CON SONDA K
> **ATTENZIONE**
> Non porre la sonda di temperatura a contatto con superfici sotto tensione. Tensioni superiori a 30Vrms o 60VDC comportano rischi di shock elettrico.

1.  Selezionare la posizione **TypeK**.
2.  Premere il tasto **MODE** per selezionare il tipo di misura. I simboli “**°C**” o “**°F**” sono visualizzati a display in funzione della misura in gradi Celsius o Fahrenheit.
3.  Inserire la sonda a filo tipo K in dotazione nei terminali di ingresso **VHz Ω CAP** e **COM** tramite l’opportuno adattatore, rispettando la polarità mostrata in Fig. 8. Il valore della temperatura è mostrato a display. Se la sonda è scollegata, lo strumento emette un suono.
4.  Il messaggio "**O.L**" a display indica la condizione di fuori scala dello strumento.
5.  Per l’uso delle funzioni **HOLD** e **REL** vedere il § 4.2.

### 5.8. MISURA CORRENTE DC
> **ATTENZIONE**
> La massima corrente DC misurabile è **400A**. Assicurarsi che tutti i terminali di ingresso dello strumento siano disconnessi.

1.  Selezionare la posizione **40A** oppure **400A**. Il simbolo “**DC**” è presente a display.
2.  Premere il tasto **REL** per azzerare la corrente di magnetizzazione residua (vedere § 4.2).
3.  Inserire il cavo all’interno del toroide al centro dello stesso (vedere Fig. 9) al fine di ottenere misure accurate, rispettando il verso della freccia presente nella parte interna dello stesso. Il valore della corrente DC è visualizzato a display.
4.  La visualizzazione del simbolo "**-**" indica che lo strumento è inserito in modo opposto al verso della corrente sul conduttore.
5.  Il messaggio "**O.L**" a display indica la condizione di fuori scala dello strumento.
6.  Per l’uso della funzione **HOLD** vedere il § 4.2.

### 5.9. MISURA CORRENTE AC
> **ATTENZIONE**
> *   La massima corrente AC misurabile è **400Arms**. Assicurarsi che tutti i terminali di ingresso dello strumento siano disconnessi.
> *   Un eventuale valore mostrato a display con strumento non in misura non costituisce un problema dello strumento e tali valori non sono sommati dallo strumento durante l’esecuzione di una misura reale.

1.  Avvicinare lo strumento in prossimità di una sorgente AC e notare l’accensione del LED rosso alla base del toroide (vedere Fig. 1 – parte 3) che ne sottolinea la presenza.
2.  Selezionare la posizione **40A** oppure **400A**.
3.  Premere il tasto **MODE**. Il simbolo “**AC**” è presente a display.
4.  Inserire il cavo all’interno del toroide al centro dello stesso al fine di ottenere misure accurate (vedere Fig. 10). Il valore della corrente AC è visualizzato a display.
5.  Il messaggio "**O.L**" a display indica la condizione di fuori scala dello strumento.
6.  Per l’uso delle funzioni **HOLD**, **PEAK** e **REL** vedere il § 4.2.

## 6. MANUTENZIONE
### 6.1. GENERALITÀ
1.  Durante l’utilizzo e la conservazione rispettare le raccomandazioni elencate in questo manuale per evitare possibili danni o pericoli durante l’utilizzo.
2.  Non utilizzare lo strumento in ambienti caratterizzati da elevato tasso di umidità o temperatura elevata. Non esporre direttamente alla luce del sole.
3.  Spegnere sempre lo strumento dopo l’utilizzo. Se si prevede di non utilizzarlo per un lungo periodo rimuovere la batteria per evitare fuoruscite di liquidi da parte di quest’ultima che possano danneggiare i circuiti interni dello strumento.

### 6.2. SOSTITUZIONE BATTERIA
Quando sul display LCD appare il simbolo “**(simbolo batteria scarica)**” occorre sostituire la batteria.
> **ATTENZIONE**
> Solo tecnici esperti possono effettuare questa operazione. Prima di effettuare questa operazione assicurarsi di aver rimosso tutti i cavi dai terminali di ingresso o il cavo in esame dall’interno del toroide.

1.  Posizionare il selettore su **OFF**.
2.  Rimuovere i cavi dai terminali di ingresso o il cavo in esame dall’interno del toroide.
3.  Svitare la vite di fissaggio della copertura del vano batteria presente nella parte posteriore e rimuoverlo.
4.  Scollegare la batteria dal connettore.
5.  Collegare una nuova batteria al connettore (vedere § 7.2) rispettando le polarità indicate.
6.  Riposizionare la copertura del vano batteria e fissarla con l’apposita vite.
7.  Non disperdere la batteria usata nell’ambiente. Usare gli appositi contenitori per lo smaltimento dei rifiuti.

### 6.3. PULIZIA DELLO STRUMENTO
Per la pulizia dello strumento utilizzare un panno morbido e asciutto. Non usare mai panni umidi, solventi, acqua, ecc.

## 7. SPECIFICHE TECNICHE
### 7.1. CARATTERISTICHE TECNICHE
Incertezza calcolata come ±[%lettura + (num.cifre x risoluzione)] a 23°C±5°C < 80%RH

**Tensione DC (Autorange)**
| Campo      | Risoluzione | Incertezza                 | Impedenza ingresso |
| :--------- | :---------- | :------------------------- | :----------------- |
| 400.0mV    | 0.1mV       | ± (0.8%lettura + 2cifre)   | 10M Ω              |
| 4.000V     | 0.001V      | ± (1.5%lettura + 2cifre)   |                    |
| 40.00V     | 0.01V       |                            |                    |
| 400.0V     | 0.1V        |                            |                    |
| 600V       | 1V          | ± (2.0%lettura + 2cifre)   |                    |
Protezione contro sovraccarichi: 600V DC/ACrms

**Tensione AC TRMS (Autorange)**
| Campo      | Risoluzione | Incertezza (*)             | Impedenza ingresso |
| :--------- | :---------- | :------------------------- | :----------------- |
| 400.0mV    | 0.1mV       | ± (1.0%lettura+ 10cifre)   | 10M Ω              |
| 4.000V     | 0.001V      |                            |                    |
| 40.00V     | 0.01V       |                            |                    |
| 400.0V     | 0.1V        | ± (1.5%lettura + 5cifre)   |                    |
| 600V       | 1V          | ± (2.0%lettura + 5cifre)   |                    |
(*) Riferita a fattore di cresta (FC): 1.4 (forma d’onda sinusoidale)
Incertezza per forma d’onda non sinusoidale: aggiungere 1%lettura (1.5 < FC <2.0), aggiungere 2.5%lettura (2.1 < FC <2.5), aggiungere 4%lettura (2.6 < FC <3.0)
Protezione contro sovraccarichi: 600V DC/ACrms: Campo frequenza: 50Hz ÷ 60Hz
Tempo di risposta funzione PEAK: 1ms

**Corrente DC**
| Campo   | Risoluzione | Incertezza (*)             |
| :------ | :---------- | :------------------------- |
| 40.00A  | 0.01A       | ± (2.5%lettura + 5cifre)   |
| 400.0A  | 0.1A        | ± (2.8%lettura + 5cifre)   |
(*) Incertezza per cavo non centrato nel toroide: aggiungere 1%lettura
Protezione contro sovraccarichi: 400A DC/ACrms

**Corrente AC TRMS**
| Campo   | Risoluzione | Campo frequenza | Incertezza (*)             |
| :------ | :---------- | :-------------- | :------------------------- |
| 40.00A  | 0.01A       | 50Hz ÷ 60Hz     | ± (2.5%lettura + 8cifre)   |
| 400.0A  | 0.1A        |                 | ± (2.8%lettura + 5cifre)   |
(*) Riferita a fattore di cresta (FC): 1.4 (forma d’onda sinusoidale) e cavo centrato nel toroide
Incertezza per forma d’onda non sinusoidale: aggiungere 1%lettura (1.5 < FC <2.0), aggiungere 2.5%lettura (2.1 < FC <2.5), aggiungere 4%lettura (2.6 < FC <3.0)
Incertezza per cavo non centrato nel toroide: aggiungere 1%lettura
Protezione contro sovraccarichi: 600V DC/ACrms: Campo frequenza: 50Hz ÷ 60Hz
Tempo di risposta funzione PEAK: 1ms
Protezione da sovraccarichi: 400 A AC rms
Tempo di risposta funzione PEAK: 1ms

**Resistenza e Test Continuità (Autorange)**
| Campo     | Risoluzione | Incertezza               | Buzzer |
| :-------- | :---------- | :----------------------- | :----- |
| 400.0 Ω   | 0.1 Ω       | ± (1.0%lettura + 4cifre) | ≤50 Ω  |
| 4.000k Ω  | 0.001k Ω    | ± (1.5%lettura + 2cifre) |        |
| 40.00k Ω  | 0.01k Ω     |                          |        |
| 400.0k Ω  | 0.1k Ω      |                          |        |
| 4.000M Ω  | 0.001M Ω    | ± (2.5%lettura + 3cifre) |        |
| 40.00M Ω  | 0.01M Ω     | ± (3.5%lettura + 5cifre) |        |
Protezione da sovraccarichi: 250V DC/ ACrms; Corrente di prova test continuità: < 0.5mA

**Prova Diodi**
| Campo | Corrente di prova | Max tensione a vuoto |
| :---- | :---------------- | :------------------- |
|       | 0.3mA tipico      | 2 VDC                |

**Frequenza con puntali (Autorange)**
| Campo                  | Risoluzione            | Incertezza               |
| :--------------------- | :--------------------- | :----------------------- |
| 0.01kHz ÷ 100.0kHz     | 0.01kHz ÷ 0.1kHz       | ± (1.5%lettura+2cifre)   |
Sensibilità: 100V (<50Hz); 50V (50Hz ÷ 400Hz); 15V (401Hz ÷ 100kHz)
Protezione da sovraccarichi: 250VAC rms

**Capacità (Autorange)**
| Campo       | Risoluzione | Incertezza                 |
| :---------- | :---------- | :------------------------- |
| 40.00nF     | 0.01nF      | ± (5.0%lettura+ 20cifre)   |
| 400.0nF     | 0.1nF       | ± (3.0%lettura+5cifre)     |
| 4.000 µF    | 0.001µF     |                            |
| 40.00 µF    | 0.01µF      |                            |
| 400.0 µF    | 0.1µF       | ± (4.0%lettura+10cifre)    |
| 4.000mF     | 0.001mF     | ± (5.0%lettura+ 10 cifre)  |
Protezione da sovraccarichi: 250VDC /ACrms

**Temperatura con sonda K (Autorange)**
| Campo                  | Risoluzione | Incertezza (*)             |
| :--------------------- | :---------- | :------------------------- |
| -20 °C ÷ 760°C         | 1°C         | ± (3.0%lettura+5°C)        |
| -4°F ÷ 1400°F          | 1°F         | ± (3.0%lettura+9°F)        |
(*) Incertezza strumento senza sonda
Protezione da sovraccarichi: 250V DC/ACrms

### 7.2. CARATTERISTICHE GENERALI
*   **Normative di riferimento**
    *   Sicurezza: IEC/EN61010 - 1, IEC/EN61010 - 031, IEC/EN61010 - 2 - 033
    *   EMC: IEC/EN61326 - 1
    *   Isolamento: doppio isolamento
    *   Grado di inquinamento: 2
    *   Categoria di misura: CAT III 600V verso terra
*   **Display**
    *   Tipo display: 4 LCD, 4000 punti, segno e punto decimale con backlight e bargraph
    *   Velocità aggiornamento: 2 misure al secondo
    *   Tipo di conversione: TRMS
*   **Alimentazione**
    *   Tipo batterie: 1x9V tipo IEC 6F22
    *   Indicazione batteria scarica: simbolo “**(simbolo batteria scarica)**“ mostrato a display
    *   Durata batteria: circa 150 ore (backlight OFF), circa 50 ore (backlight ON)
    *   Autospegnimento: dopo 30 minuti di non utilizzo
*   **Caratteristiche meccaniche**
    *   Dimensioni (L x La x H): 197 x 70 x 40mm
    *   Peso (batteria inclusa): 183g
    *   Max diametro cavo: 30mm
    *   Protezione meccanica: IP 20
*   **Condizioni ambientali di utilizzo**
    *   Temperatura di riferimento: 23°C ± 5°C
    *   Temperatura di utilizzo: 5°C ÷ 40 °C
    *   Umidità relativa ammessa: <80%RH
    *   Temperatura di conservazione: - 20°C ÷ 60°C
    *   Umidità di conservazione: <80%RH
    *   Max altitudine di utilizzo: 2000m
Questo strumento è conforme ai requisiti della Direttiva Europea sulla bassa tensione 2014/35/EU (LVD) e della direttiva EMC 2014/30/EU.
Questo strumento è conforme ai requisiti della direttiva europea 2011/65/EU (RoHS) e della direttiva europea 2012/19/EU (WEEE).

### 7.3. ACCESSORI
#### 7.3.1. Accessori in dotazione
*   Coppia di puntali
*   Adattatore + sonda a filo tipo K
*   Borsa
*   Batteria
*   Manuale d’uso

#### 7.3.2. Accessori opzionali
*   Sonda tipo K per temperatura di aria e gas - Cod. TK107
*   Sonda tipo K per temperatura di sostanze semisolide - Cod. TK108
*   Sonda tipo K per temperatura di liquidi - Cod. TK109
*   Sonda tipo K per temperatura di superfici - Cod. TK110
*   Sonda tipo K per temperatura di superfici con punta a 90° - Cod. TK111

## 8. ASSISTENZA
### 8.1. CONDIZIONI DI GARANZIA
Questo strumento è garantito contro ogni difetto di materiale e fabbricazione, in conformità con le condizioni generali di vendita. Durante il periodo di garanzia, le parti difettose possono essere sostituite, ma il costruttore si riserva il diritto di riparare ovvero sostituire il prodotto. Qualora lo strumento debba essere restituito al servizio post - vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballo originale; ogni danno causato dall’utilizzo di imballaggi non originali verrà addebitato al Cliente. Il costruttore declina ogni responsabilità per danni causati a persone o oggetti.

La garanzia non è applicata nei seguenti casi:
*   Riparazione e/o sostituzione accessori e batterie (non coperti da garanzia).
*   Riparazioni che si rendono necessarie a causa di un errato utilizzo dello strumento o del suo utilizzo con apparecchiature non compatibili.
*   Riparazioni che si rendono necessarie a causa di un imballaggio non adeguato.
*   Riparazioni che si rendono necessarie a causa di interventi eseguiti da personale non autorizzato.
*   Modifiche apportate allo strumento senza esplicita autorizzazione del costruttore.
*   Utilizzo non contemplato nelle specifiche dello strumento o nel manuale d’uso.
Il contenuto del presente manuale non può essere riprodotto in alcuna forma senza l’autorizzazione del costruttore.
I nostri prodotti sono brevettati e i marchi depositati. Il costruttore si riserva il diritto di apportare modifiche alle specifiche ed ai prezzi se ciò è dovuto a miglioramenti tecnologici.

### 8.2. ASSISTENZA
Se lo strumento non funziona correttamente, prima di contattare il Servizio di Assistenza, controllare lo stato delle batterie e dei cavi e sostituirli se necessario. Se lo strumento continua a manifestare malfunzionamenti controllare se la procedura di utilizzo dello stesso è conforme a quanto indicato nel presente manuale. Qualora lo strumento debba essere restituito al servizio post - vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballaggio originale; ogni danno causato dall’utilizzo di imballaggi non originali verrà addebitato al Cliente.