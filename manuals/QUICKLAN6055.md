# QUICKLAN6055

<!-- Language: it -->
<!-- Version: 1.0 -->

<!-- Chunk: Pages 1-13 -->

## 1. PRECAUZIONI E MISURE DI SICUREZZA
### 1.1. Durante l’utilizzo
### 1.2. Dopo l’utilizzo
## 2. DESCRIZIONE GENERALE
## 3. PREPARAZIONE ALL’UTILIZZO
### 3.1. Controlli iniziali
### 3.2. Alimentazione dello strumento
### 3.3 Conservazione
## 4. NOMENCLATURA
### 4.1. Descrizione dello strumento
### 4.2. Descrizione del display
### 4.3. Descrizione tasti funzione
## 5. ISTRUZIONI OPERATIVE
### 5.1. Verifica cablaggio del cavo
### 5.2. Condizioni di errore riconosciute
#### 5.2.1. Errore Split Pairs
## 6. MANUTENZIONE
### 6.1. Generalità
### 6.2. Sostituzione batteria
### 6.3. Pulizia dello strumento
## 7. SPECIFICHE TECNICHE
### 7.1. Caratteristiche tecniche
### 7.2. Caratteristiche generali
### 7.3. Accessori
#### 7.3.1. Accessori in dotazione
#### 7.3.2. Accessori opzionali
## 8. ASSISTENZA
### 8.1. Condizioni di garanzia
### 8.2. Assistenza

## 1. PRECAUZIONI E MISURE DI SICUREZZA

Per la vostra sicurezza e per quella dello strumento è raccomandato di seguire quanto descritto in questo manuale di istruzioni leggendo con attenzione le note precedute dal simbolo .

> ATTENZIONE
> * Prima dell’utilizzo leggere attentamente il presente manuale d’uso
> * Collegare lo strumento solo su cavi inattivi (non in tensione). Collegamenti a linee telefoniche o reti dati attive possono danneggiare lo strumento
> * Controllare che la batteria sia stata inserita correttamente
> * Questo prodotto deve essere usato esclusivamente da personale qualificato ed in grado di applicare le giuste precauzioni di sicurezza
> * Non eseguire alcuna misura in condizioni al di fuori dei limiti specificati nel presente manuale
> * Non effettuare misure in ambienti umidi
> * Non effettuare alcuna misura qualora si riscontrino anomalie come, deformazioni, rotture, fuoriuscite di sostanze, assenza di visualizzazione sul display, ecc

I seguenti simboli sono usati sullo strumento:

`ATTENZIONE`: attenersi alle istruzioni riportate nel manuale d’uso. Un uso improprio potrebbe causare danni allo strumento o ai suoi componenti.

Il simbolo indica che l'apparecchiatura ed i suoi accessori devono essere raccolti separatamente e trattati in modo corretto.

### 1.1. DURANTE L’UTILIZZO

La preghiamo di leggere attentamente le raccomandazioni e le istruzioni seguenti:
* Qualora il display dello strumento mostri il simbolo “ “ occorre interrompere le misure e sostituire la batteria. Non sostituire mai la batteria mentre lo strumento è installato sul conduttore
* Non utilizzare lo strumento all’aperto
* Non esporre lo strumento a schizzi d’acqua

> ATTENZIONE
> La mancata osservazione delle Avvertenze può danneggiare lo strumento e/o i suoi componenti e costituire fonte di pericolo per l’operatore.

### 1.2. DOPO L’UTILIZZO
* Quando le misure sono terminate, spegnere lo strumento
* Se si prevede di non utilizzare lo strumento per un lungo periodo rimuovere la batteria

## 2. DESCRIZIONE GENERALE

Le seguenti funzioni sono disponibili:
* Verifica cablaggio su cavi di reti LAN con connettore RJ45
* Test su cavi UTP e STP
* 6 condizioni di errore riconosciute
* Riconoscimento fino a 8 unità remote
* Indicazioni test Passato/Fallito
* Retroilluminazione del display
* Auto Power OFF

## 3. PREPARAZIONE ALL’UTILIZZO
### 3.1. CONTROLLI INIZIALI

Lo strumento, prima di essere spedito, è stato controllato dal punto di vista elettrico e meccanico. Sono state prese tutte le precauzioni possibili affinché lo strumento potesse essere consegnato senza danni. Tuttavia, si consiglia comunque di controllare sommariamente lo strumento per accertare eventuali danni subiti durante il trasporto. Se si dovessero riscontrare anomalie contattare immediatamente lo spedizioniere. Si consiglia inoltre di controllare che l’imballaggio contenga tutte le parti indicate al § 7.3.1. In caso di discrepanze contattare il rivenditore. Qualora fosse necessario restituire lo strumento, si prega di seguire le istruzioni riportate al § 8.

### 3.2. ALIMENTAZIONE DELLO STRUMENTO

Lo strumento è alimentato con `1x 9V` batteria alcalina tipo `NEDA1604, JIS006 P, IEC6F22` inclusa nella confezione. Allo scopo di evitarne lo scaricamento preventivo, la batteria non è montata nello strumento. Quando la batteria è scarica appare il simbolo “ “. Per sostituire la batteria seguire le istruzioni riportate al § 6.2.

### 3.3 CONSERVAZIONE

Per garantire misure precise, dopo un lungo periodo di immagazzinamento in condizioni ambientali estreme, attendere che lo strumento ritorni alle condizioni normali (vedere § 7.2).

## 4. NOMENCLATURA
### 4.1. DESCRIZIONE DELLO STRUMENTO

Fig. 1 Descrizione dello strumento
1. Ingresso `RJ45`
2. Display `LCD`
3. Tasto `UTP`
4. Tasto `STP`
5. Tasto `GO`
6. Tasto ``
7. Tasto ` /`
8. Tasto `ON/OFF`
9. Unità remote `#1 ~ #2`

### 4.2. DESCRIZIONE DEL DISPLAY

Fig. 2 Descrizione del display
1. Tipo cavo selezionato
2. Indicazione batteria scarica
3. Indicazione finale test
4. Indicazione test in corso
5. Indicazione presenza condizioni di errori
6. Simboli di attenzione, numero unità remota
7. Simbolo numero di errori e tensione sull’ingresso
8. Indicazioni coppie del cavo `RJ45` e schermo `S`
9. Indicazioni tipo di errore

## 4.3. DESCRIZIONE TASTI FUNZIONE

**Tasto ON/OFF**
Premere il tasto `ON/OFF` per accendere lo strumento. In sequenza si accendono tutti i segmenti del display, è mostrata la versione del firmware e lo strumento si pone in attesa dell’inizio dei test visualizzando al centro la scritta “`on`”. Premere a lungo (`>2 s`) il tasto `ON/OFF` per spegnere lo strumento.

**Tasti UTP e STP**
Premendo i tasti `UTP` o `FTP` si seleziona il tipo di cavo in esame. Selezionando “`UTP`” lo strumento non esegue i test sullo schermo, mentre selezionando “`STP`” lo strumento verifica anche la continuità e le connessioni dello schermo. Per tutti i cavi dotati di schermo come: “`FTP`” (Foiled Twisted Pair cable), “`STP`” (Shielded Twisted Pair cable), “`SSTP`” (Shielded/Shielded Twisted Pair cable), “`SFTP`” (Shielded/Foiled Twisted Pair cable) occorre selezionare la configurazione “`STP`”.

> ATTENZIONE
> Il cavo impostato per default è di tipo `STP`. Ad ogni spegnimento e successiva riaccensione sarà sempre selezionato questo tipo di cavo.

**Tasto GO**
Premere il tasto `GO` per attivare il test di mappatura del cavo di rete LAN collegato tra l’ingresso dello strumento e l’unità remota utilizzata (vedere § 5.1).

**Tasti `` e ` /`**
Premere i tasti `` o ` /` per la selezione degli errori rilevati al termine del test di mappatura del cavo (vedere § 5.2). Premere a lungo (`>2 s`) il tasto ` /` per attivare/disattivare la retroilluminazione del display.

**Funzione Auto Power OFF**
Lo strumento è dotato di un dispositivo di Auto Power OFF (APO) che lo spegne automaticamente dopo circa `4 minuti` di inattività al fine di preservare la batteria interna.

## 5. ISTRUZIONI OPERATIVE
### 5.1. VERIFICA CABLAGGIO DEL CAVO

Il test permette di verificare la mappatura dei cavi di reti LAN con connettore `RJ45` al fine di cercare eventuali errori di cablaggio.
Operare come segue:
1. Accendere lo strumento con il tasto `ON/OFF`.
2. Selezionare il tipo di cavo `UTP` o `STP` in prova (vedere § 4.3).
3. Connettere un estremo del cavo in prova allo strumento e l’altro estremo ad una delle unità remote `#1` o `#2` utilizzando, se necessario, i cavetti patch in dotazione (vedere Fig. 3).

Fig. 3: Collegamento dello strumento

4. Premere il tasto `GO`. Lo strumento mostra il messaggio “`MEASURING…`” ed esegue il test in accordo al tipo di cavo impostato.

> ATTENZIONE
> La connessione dell’unità remota è necessaria ai fini dell’esecuzione delle misure.

5. Per cavi `UTP/FTP`, qualora il cablaggio sia corretto, viene visualizzata una videata come quella riportata a fianco in cui è evidenziato il corretto cablaggio ed il numero identificativo dell’unità remota utilizzata.

6. Qualora siano rilevati errori sul test, al termine della misura verrà visualizzata una videata come quella riportata a fianco in cui è mostrato:
    * L’indicazione “`NOT OK`” e il simbolo di attenzione ad identificare che il test ha fornito errori
    * Il numero totale degli errori rilevati (ex: il simbolo “`FAULT 1/3`” indica la visualizzazione dell’errore 1 sui 3 rilevati dallo strumento). Premere i tasti `` o ` /` per scorrere tra le videate di visualizzazione degli errori di cablaggio riscontrati.
    * L’indicazione della coppia di cavi o delle coppie di cavi in cui lo strumento ha rilevato l’errore (ex: il messaggio “`12`” indica che l’errore è relativo alla coppia di cavi `1-2`).

7. Qualora lo strumento rilevi la presenza di una tensione `>0.2V` sull’ingresso `RJ45` fornisce il messaggio riportato nella videata a fianco e non esegue alcun test. Eliminare la causa della presenza di tensione (ex: accoppiamento dovuto alla presenza di cavi elettrici in prossimità di cavi di reti LAN). La massima tensione permessa tra gli ingressi è `60 V AC/DC` (esecuzione test anche in presenza di cavi `PoE`).

> ATTENZIONE
> Qualora si imposti il tipo di cavo UTP e si eseguano verifiche su cavi STP, i risultati forniti dallo strumento potranno essere non attendibili o a causa della presenza perturbatrice dello schermo all’interno del cavo in esame.

### 5.2. CONDIZIONI DI ERRORE RICONOSCIUTE

| Errore di cablaggio | Descrizione | Schema |
| :------------------ | :---------- | :----- |
| `OPEN PAIR`         | COPPIA APERTA Uno od entrambi i cavi appartenenti alla coppia sono interrotti | *(omitted: image)* |
| `REVERSED PAIR`     | COPPIA ROVESCIATA I cavi appartenenti alla stessa coppia sono scambiati | *(omitted: image)* |
| `SHORTED CABLES`    | CAVI CORTOCIRCUITATI Due cavi sono in cortocircuito tra di loro | *(omitted: image)* |
| `TRANSPOSED (CROSSED) PAIRS` | COPPIE SCAMBIATE Due coppie sono scambiate | *(omitted: image)* |
| `MISWIRE`           | ERRORE DI CABLAGGIO Errore generico di cablaggio, come ad esempio due cavi appartenenti a coppie diverse sono scambiati | *(omitted: image)* |
| `SPLIT PAIRS`       | COPPIE INCROCIATE La corrispondenza pin a pin è mantenuta, ma fisicamente i cavi delle due coppie sono incrociati | *(omitted: image)* |

#### 5.2.1. Errore Split Pairs

All’interno dei cavi di rete gli otto conduttori sono ritorti (twistati) due a due formando così quattro coppie: `1-2, 3-6, 4-5, 7-8` e questo assicura le prestazioni dichiarate dal costruttore. La condizione di errore `SPLIT PAIRS` è data dallo scambio di due conduttori appartenenti a coppie diverse effettuato in entrambe le attestazioni del cavo in esame. La corrispondenza `pin a pin` è mantenuta (vedere Fig. 4), ma fisicamente i cavi delle due coppie sono incrociati. Le due coppie così incrociate si influenzano l’un l’altra rendendo difficoltoso, se non addirittura impossibile, lo scambio di dati ad alta frequenza/velocità.

Fig. 4: Descrizione della condizione di errore “Split Pairs”

> ATTENZIONE
> La condizione di errore “`SPLIT PAIRS`” viene verificata solo se la mappatura del cavo in esame risulta corretta.

## 6. MANUTENZIONE
### 6.1. GENERALITÀ
1. Durante l’utilizzo e la conservazione rispettare le raccomandazioni elencate in questo manuale per evitare possibili danni o pericoli durante l’utilizzo.
2. Non utilizzare lo strumento in ambienti caratterizzati da elevato tasso di umidità o temperatura elevata. Non esporre direttamente alla luce del sole.
3. Spegnere sempre lo strumento dopo l’utilizzo. Se si prevede di non utilizzarlo per un lungo periodo rimuovere la batteria per evitare fuoriuscite di liquidi da parte di quest’ultima che possano danneggiare i circuiti interni dello strumento.

### 6.2. SOSTITUZIONE BATTERIA

Quando sul display appare il simbolo “ “ occorre sostituire la batteria.

> ATTENZIONE
> Solo tecnici qualificati possono effettuare questa operazione. Prima di effettuare questa operazione assicurarsi di aver rimosso tutti i cavi dai terminali di ingresso.

1. Spegnere lo strumento.
2. Rimuovere la sonda dal terminale di ingresso.
3. Rimuovere il coperchio del vano batterie.
4. Scollegare la batteria dal connettore.
5. Collegare la batteria nuova al connettore rispettando le polarità indicate.
6. Riposizionare il coperchio del vano batteria.
7. Non disperdere la batteria usata nell’ambiente. Usare gli appositi contenitori per lo smaltimento dei rifiuti.

### 6.3. PULIZIA DELLO STRUMENTO

Per la pulizia dello strumento utilizzare un panno morbido e asciutto. Non usare mai panni umidi, solventi, acqua, ecc.

## 7. SPECIFICHE TECNICHE
### 7.1. CARATTERISTICHE TECNICHE
**Connettori**
* Ingressi per reti LAN: `RJ45`
* Max tensione tra gli ingressi: `60VAC/DC`

**Tipologia cavi testabili**
* Tipo di cavo: `UTP, STP`
* Categoria: `CAT3, 5, 5E, 6, 6A, 7`
* Normativa considerata: `TIA/EIA 568B`
* Lunghezza max cavo: `200m (*)`

`(*)` Per la misura di Split pair è necessaria una lunghezza di almeno `1m`.

### 7.2. CARATTERISTICHE GENERALI
**Alimentazione**
* Tipo batterie: `1x 9V` tipo `IEC 6F22`
* Indicazione batteria scarica: simbolo “ “ a display
* Durata batteria:
    * ca `600` ore (`backlight OFF`)
    * ca `16` ore (`backlight ON`)
* Auto Power OFF: dopo `4 minuti` di non utilizzo

**Caratteristiche meccaniche**
* Dimensioni (L x La x H): `190 x 65 x 45 mm`
* Peso (batteria inclusa): `235 g`
* Dimensioni unità remote: `30 x 25 x 27 mm`
* Peso unità remote: `13g`
* Protezione meccanica: `IP 40`

**Condizioni ambientali di utilizzo**
* Temperatura di utilizzo: `0 °C ÷ 40 °C`
* Umidità relativa ammessa: `<80%RH`
* Temperatura di conservazione: `0 °C ÷ 40°C`
* Umidità di conservazione: `<80%RH`
* Max altitudine di utilizzo: `2000m`

Questo strumento è conforme ai requisiti della direttiva `EMC 2014/30/EU`.
Questo strumento è conforme ai requisiti della direttiva europea `2011/65/EU` (`RoHS`) e della direttiva europea `2012/19/EU` (`WEEE`).

### 7.3. ACCESSORI
#### 7.3.1. Accessori in dotazione
* Unità remota `#1` - Cod. `CH1`
* Unità remota `#2` - Cod. `CH2`
* Cavo patch `RJ45/RJ45, STP, 20cm, 3` pz - Cod. `YAAMS0000000`
* Batteria
* Borsa per trasporto
* Manuale d’uso

#### 7.3.2. Accessori opzionali
* Unità remota `#3` e cavo `RJ45/RJ45 STP` - Cod. `REM3`
* Unità remota `#4` e cavo `RJ45/RJ45 STP` - Cod. `REM4`
* Unità remota `#5` e cavo `RJ45/RJ45 STP` - Cod. `REM5`
* Unità remota `#6` e cavo `RJ45/RJ45 STP` - Cod. `REM6`
* Unità remota `#7` e cavo `RJ45/RJ45 STP` - Cod. `REM7`
* Unità remota `#8` e cavo `RJ45/RJ45 STP` - Cod. `REM8`
* Unità remote `#3 - #8 + 6` cavi `RJ45/RJ45 STP` - Cod. `REM38`

## 8. ASSISTENZA
### 8.1. CONDIZIONI DI GARANZIA

Questo strumento è garantito contro ogni difetto di materiale e fabbricazione, in conformità con le condizioni generali di vendita. Durante il periodo di garanzia, le parti difettose possono essere sostituite, ma il costruttore si riserva il diritto di riparare ovvero sostituire il prodotto. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballo originale; ogni danno causato dall’utilizzo di imballaggi non originali verrà addebitato al Cliente. Il costruttore declina ogni responsabilità per danni causati a persone o oggetti.

La garanzia non è applicata nei seguenti casi:
* Riparazione e/o sostituzione accessori e batterie (non coperti da garanzia).
* Riparazioni che si rendono necessarie a causa di un errato utilizzo dello strumento o del suo utilizzo con apparecchiature non compatibili.
* Riparazioni che si rendono necessarie a causa di un imballaggio non adeguato.
* Riparazioni che si rendono necessarie a causa di interventi eseguiti da personale non autorizzato.
* Modifiche apportate allo strumento senza esplicita autorizzazione del costruttore.
* Utilizzo non contemplato nelle specifiche dello strumento o nel manuale d’uso.

Il contenuto del presente manuale non può essere riprodotto in alcuna forma senza l’autorizzazione del costruttore.
I nostri prodotti sono brevettati e i marchi depositati. Il costruttore si riserva il diritto di apportare modifiche alle specifiche ed ai prezzi se ciò è dovuto a miglioramenti tecnologici.

### 8.2. ASSISTENZA

Se lo strumento non funziona correttamente, prima di contattare il Servizio di Assistenza, controllare lo stato delle batterie e dei cavi e sostituirli se necessario. Se lo strumento continua a manifestare malfunzionamenti controllare se la procedura di utilizzo dello stesso è conforme a quanto indicato nel presente manuale. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballaggio originale; ogni danno causato dall’utilizzo di imballaggi non originali verrà addebitato al Cliente.
