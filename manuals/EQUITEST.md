# EQUITEST

<!-- Language: it -->
<!-- Version: 1.0 -->

<!-- Chunk: Pages 1-15 -->
# EQUITEST 5

## 1. PRECAUZIONI E MISURE DI SICUREZZA
### 1.1. Istruzioni preliminari
### 1.2. Durante l’uso
### 1.3. Definizione di Categoria di misura

## 2. DESCRIZIONE GENERALE

## 3. PREPARAZIONE ALL’UTILIZZO
### 3.1. Controlli iniziali
### 3.2. Durante l’utilizzo
### 3.3. Alimentazione
### 3.4. Conservazione

## 4. NOMENCLATURA
### 4.1. Descrizione dello strumento
### 4.2. Descrizione terminali di misura
### 4.3. Descrizione stato dei LED indicatori

## 5. ISTRUZIONI OPERATIVE
### 5.1. Uso dello strumento con unità MASTER
### 5.2. Uso dello strumento con HT Equitest APP

## 6. MANUTENZIONE
### 6.1. Pulizia dello strumento

## 7. SPECIFICHE TECNICHE
### 7.1. Caratteristiche tecniche
### 7.2. Caratteristiche generali
### 7.3. Accessori
#### 7.3.1. Accessori in dotazione

## 8. ASSISTENZA
### 8.1. Condizioni di garanzia
### 8.2. Assistenza

# EQUITEST 6

## 1. PRECAUZIONI E MISURE DI SICUREZZA
Lo strumento è stato progettato in conformità alle normative IEC/EN61557 e IEC/EN61010-1, relative agli strumenti di misura elettronici. Per la Sua sicurezza e per evitare di danneggiare lo strumento La preghiamo di seguire le procedure descritte nel presente manuale e di leggere con particolare attenzione tutte le note precedute dal simbolo . Prima e durante l’esecuzione delle misure attenersi scrupolosamente alle seguenti indicazioni:

> ATTENZIONE
> * Non effettuare misure in ambienti umidi.
> * Non effettuare misure in presenza di gas o materiali esplosivi, combustibili o in ambienti polverosi.
> * Evitare contatti con il circuito in esame se non si stanno effettuando misure.
> * Evitare contatti con parti metalliche esposte, con terminali di misura inutilizzati, ecc.
> * Non effettuare alcuna misura qualora si riscontrino anomalie nell’adattatore come, deformazioni, rotture, fuoriuscite di sostanze, ecc.
> * Prestare particolare attenzione quando si effettuano misure di tensioni superiori a **25V AC** in quanto è presente il rischio di shock elettrici
> * Utilizzare solo gli accessori originali

Nel presente manuale e sullo strumento sono utilizzati i seguenti simboli:

*   **ATTENZIONE:** attenersi alle istruzioni riportate nel manuale d’uso. Un uso improprio potrebbe causare danni allo strumento o ai suoi componenti
*   **Pericolo alta tensione:** rischi di shock elettrici
*   **Strumento con doppio isolamento**
*   **Tensione o Corrente AC**
*   **Riferimento di terra**
*   Il simbolo indica che l'apparecchiatura ed i suoi accessori devono essere raccolti separatamente e trattati in modo corretto

# EQUITEST 7

### 1.1. ISTRUZIONI PRELIMINARI
> ATTENZIONE
> * Lo strumento può essere usato per misure di **RESISTENZA** su installazioni con **CAT III 300V** verso terra
> * Non usare lo strumento su utenze con caratteristiche diverse da quelle riportate al § 7. La invitiamo a seguire le normali regole di sicurezze orientate alla protezione contro tensioni pericolose e proteggere Lo strumento contro un utilizzo errato
> * Verificare che il valore della tensione nominale di funzionamento presente sull’etichetta posteriore sia coerente con la tensione di alimentazione dell’impianto in prova
> * Non eseguire misure su circuiti che superino i limiti di corrente e tensione specificati
> * Non eseguire alcuna misura qualora si riscontrino anomalie nell’adattatore come, deformazioni, rotture, fuoriuscite di sostanze, mancate visualizzazioni a display, ecc..

### 1.2. DURANTE L’USO
> ATTENZIONE
> * La mancata osservazione delle avvertenze e/o istruzioni può danneggiare lo strumento e/o i suoi componenti o essere fonte di pericolo per l’operatore
> * Prima di cambiare funzione scollegare i puntali di misura dal circuito in esame.
> * Quando lo strumento è connesso al circuito in esame non toccare mai alcun terminale, anche se inutilizzato
> * Evitare la misura di resistenza in presenza di tensioni esterne; anche se lo strumento è protetto una tensione eccessiva potrebbe causarne danneggiamenti

# EQUITEST 8

### 1.3. DEFINIZIONE DI CATEGORIA DI MISURA
La norma IEC/EN61010-1: Prescrizioni di sicurezza per apparecchi elettrici di misura, controllo e per utilizzo in laboratorio, Parte 1: Prescrizioni generali, definisce cosa si intenda per categoria di misura. Al § 6.7.4: Circuiti di misura, essa recita:

(OMISSIS)

I circuiti sono suddivisi nelle seguenti categorie di misura:

*   La **Categoria di misura IV** serve per le misure effettuate su una sorgente di un’installazione a bassa tensione
    *   Esempi sono costituiti da contatori elettrici e da misure sui dispositivi primari di protezione dalle sovracorrenti e sulle unità di regolazione dell’ondulazione.
*   La **Categoria di misura III** serve per le misure effettuate in installazioni all’interno di edifici
    *   Esempi sono costituiti da misure su pannelli di distribuzione, disgiuntori, cablaggi, compresi i cavi, le barre, le scatole di giunzione, gli interruttori, le prese di installazioni fisse e gli apparecchi destinati all’impiego industriale e altre apparecchiature, per esempio i motori fissi con collegamento ad impianto fisso.
*   La **Categoria di misura II** serve per le misure effettuate su circuiti collegati direttamente all’installazione a bassa tensione
    *   Esempi sono costituiti da misure su apparecchiature per uso domestico e similari.
*   La **Categoria di misura I** serve per le misure effettuate su circuiti non collegati direttamente alla RETE DI DISTRIBUZIONE
    *   Esempi sono costituiti da misure su non derivati dalla RETE e derivati dalla RETE ma con protezione particolare (interna). In quest’ultimo caso le sollecitazioni da transitori sono variabili, per questo motivo (OMISSIS) si richiede che l’utente conosca la capacità di tenuta ai transitori dell’apparecchiatura

# EQUITEST 9

## 2. DESCRIZIONE GENERALE
Lo strumento **EQUITEST** è progettato per l’esecuzione della misura di continuità dei conduttori di protezione ed equipotenziali con corrente di prova **>10A AC** nei seguenti modi:

*   **In modo indipendente** con utilizzo dell’APP dedicata **HT Equitest** disponibile per sistemi iOS e Android, liberamente scaricabile dai rispettivi stores facendo riferimento ai QR codes seguenti
    *   **Android** Compatibilità con sistemi Android versione 5.0 o superiore
    *   **iOS** Compatibilità con sistemi iOS versione 11.0 o superiore
*   **In abbinamento** ai seguenti modelli di strumenti di verifica (unità **MASTER**) della famiglia HT:

| Modello (*)   | Connessione     | Versione FW (**)  |
| :------------ | :-------------- | :---------------- |
| COMBI519      | Ottica con cavo |                   |
| C2050         |                 | 2.01 (o superiore) |
| COMBI521      |                 |                   |
| SUPERCOMBIs   |                 |                   |
| EASYTEST      |                 |                   |
| MACROTESTG3   |                 | 2.10 (o superiore) |
| MACROEVTEST   |                 |                   |
| GSC60         |                 | 1.25 (o superiore) |

(*) L’elenco dei modelli disponibili può variare senza preavviso. In caso di dubbi contattare il servizio assistenza HT
(**) Firmware aggiornabile dall’utente anche per vecchi modelli

Lo strumento usa il **metodo di misura a 4 terminali** che consente l’autocompensazione della resistenza dei cavi di prova e quindi il prolungamento degli stessi senza necessità di eseguire nessuna **calibrazione preliminare**.

Le seguenti funzioni sono disponibili:

*   Continuità conduttori di protezione ed equipotenziali con corrente **>10A AC** e tensione a vuoto **<24V AC**
*   Alimentazioni disponibili: **110V±10%** oppure **230/240V±10%**
*   Indicazioni a LED per controllo esecuzione misura
*   Collegamento tramite cavo **seriale/ottico** alle unità **MASTER**
*   Riconoscimento modi di funzionamento Manuale e Automatico
*   Collegamento WiFi a dispositivi mobili tramite APP **HT Equitest** per uso in modo indipendente
*   Fusibile di protezione in ingresso

# EQUITEST 10

## 3. PREPARAZIONE ALL’UTILIZZO

### 3.1. CONTROLLI INIZIALI
Lo strumento, prima di essere spedito, è stato controllato dal punto di vista elettrico e meccanico. Sono state prese tutte le precauzioni possibili affinché potesse essere consegnato senza danni. Si consiglia in ogni caso di controllarlo sommariamente per accertare eventuali danni subiti durante il trasporto. Se si dovessero riscontrare anomalie contattare immediatamente il rivenditore. Si consiglia inoltre di controllare che l’imballaggio contenga tutte le parti indicate al § **7.3.1**. In caso di discrepanze contattare il rivenditore. Qualora fosse necessario restituire lo strumento, si prega di seguire le istruzioni riportate al § **8**.

### 3.2. DURANTE L’UTILIZZO
Leggere attentamente le raccomandazioni e le istruzioni seguenti.

> ATTENZIONE
> La mancata osservazione delle avvertenze e/o istruzioni può danneggiare lo strumento e/o i suoi componenti o essere fonte di pericolo per l’operatore
> * Quando lo strumento è connesso al circuito in esame non toccare mai un qualunque terminale inutilizzato

### 3.3. ALIMENTAZIONE
Lo strumento è alimentato da rete **230VAC, 50/60Hz** (condizione di default) oppure a **110VAC, 50/60Hz** tramite cavo a spina fornito in dotazione

> ATTENZIONE
> Verificare che il valore della tensione nominale di funzionamento indicata sull'etichetta posteriore sia coerente con la tensione di alimentazione del sistema in prova

### 3.4. CONSERVAZIONE
Per garantire misure precise, dopo un lungo periodo di conservazione, attendere che Lo strumento ritorni alle condizioni ambientali indicate nel § **7.2**.

# EQUITEST 11

## 4. NOMENCLATURA

### 4.1. DESCRIZIONE DEL LO STRUMENTO
Fig. 1 Descrizione dello strumento

1.  Ingresso per collegamento a strumento MASTER con cavo **C2050**
2.  LED **WiFi**
3.  LED **POWER**
4.  LED **STATUS**
5.  Indicazioni sullo stato dei LED
6.  Terminale di ingresso **C1**
7.  Terminale di ingresso **C2**
8.  Terminale di ingresso **P1**
9.  Terminale di ingresso **P2**
10. Spina per collegamento alimentazione di rete

# EQUITEST 12

### 4.2. DESCRIZIONE TERMINALI DI MISURA
Fig. 2 Descrizione dei terminali di misura

1.  Barriera paramano
2.  Zona di sicurezza

### 4.3. DESCRIZIONE STATO DEI LED INDICATORI
Tabella 1: Descrizione stato dei LED indicatorI

| LED    | DESCRIZIONE                                                                                                                                                                                                                                                                       |
| :----- | :-------------------------------------------------------------------------------------------------------------------------------------------------------------------------------------------------------------------------------------------------------------------------------- |
| POWER  | Questo LED identifica lo stato di accensione dello strumento. Le seguenti situazioni sono possibili: <br/>➢ Spento → strumento non alimentato <br/>➢ Verde → strumento alimentato con tensione corretta <br/>➢ Rosso → strumento alimentato con tensione incorretta                                  |
| WiFi   | Questo LED identifica lo stato del collegamento del modulo WiFi interno. Le seguenti situazioni sono possibili: <br/>➢ Spento → collegamento WiFi assente <br/>➢ Verde fisso → collegamento WiFi attivo <br/>➢ Verde lampeggiante → strumento in attesa di connessione WiFi <br/>➢ Rosso → malfunzionamento modulo WiFi interno (contattare il servizio assistenza HT) |
| STATUS | Questo LED identifica il tipo di misura eseguita in collegamento con unità MASTER (vedere relativo manuale d’uso) o in modo indipendente. Le seguenti situazioni sono possibili: <br/>➢ Verde → funzionamento in modo Manuale <br/>➢ Arancio → funzionamento in modo Automatico <br/>➢ Rosso → presenza di errori sul collegamento (contattare il servizio assistenza HT) |

# EQUITEST 13

## 5. ISTRUZIONI OPERATIVE

### 5.1. USO DELLO STRUMENTO CON UNITÀ MASTER
> ATTENZIONE
> * La tensione di alimentazione dello strumento deve essere: **230/240V±10% (207V ÷ 265V)** oppure **110V ± 10% (100V ÷ 120V)**. Non usare tensioni di alimentazione esterne dai suddetti intervalli per non danneggiare lo strumento
> * Verificare che il valore della tensione nominale di funzionamento presente sull’etichetta posteriore sia coerente con la tensione di alimentazione dell’impianto in prova

Fig. 3 Uso dello strumento con unità MASTER

1.  Collegare Lo strumento all’alimentazione tramite il cavo di rete fornito in dotazione (vedere Fig.1 – parte 10). Il LED **POWER** è acceso in colore **verde fisso** a identificare la corretta tensione di alimentazione, il LED **STATUS** è acceso in colore **verde fisso** a identificare il funzionamento in **modo Manuale** (vedere manuale d’uso dello strumento **MASTER**), il LED **WiFi** è acceso in colore **verde lampeggiante** a identificare che lo strumento sta cercando di eseguire (se disponibile) un collegamento WiFi con un dispositivo mobile esterno tramite APP **HT Equitest** (vedere § 5.2) e non ha alcuna funzionalità nel collegamento con lo strumento **MASTER**
2.  Collegare Lo strumento allo strumento **MASTER** (vedere Fig.3) tramite il cavo **C2050** fornito in dotazione (vedere Fig.1 – parte 1)
3.  Controllare sullo strumento **MASTER** il corretto riconoscimento dello strumento (vedere manuale d’uso relativo)
4.  Collegare i due cavi neri del set di cavi **C7000** alle boccole di ingresso **P1** e **P2** e i due cavi rossi alle boccole di ingresso **C1** e **C2** (vedere Fig.3)

# EQUITEST 14

5.  Collegare i terminali a coccodrillo del set di cavi **C7000** alle estremità dell’oggetto in prova (vedere Fig.3)
6.  Premere il tasto **GO/STOP** sullo strumento **MASTER** per attivare la prova in **modo Manuale**. Lo strumento fornisce la corrente di prova **>10A AC** e il risultato di misura è mostrato a display dello strumento **MASTER** (vedere manuale d’uso relativo)
7.  Con selezione del **modo Automatico** sullo strumento **MASTER** (misura attivata senza uso del tasto **GO/STOP**) verificare che il LED **STATUS** sia acceso in colore **arancio fisso** e collegare i terminali a coccodrillo alle estremità dell’oggetto in prova (vedere Fig. 3) per attivare automaticamente il test
8.  Per il salvataggio e gestione del risultato fare riferimento al manuale d’uso dello strumento **MASTER**

# EQUITEST 15

### 5.2. USO DELLO STRUMENTO CON HT EQUITEST APP
> ATTENZIONE
> * La tensione di alimentazione dello strumento deve essere: **230/240V±10% (207V ÷ 265V)** oppure **110V ± 10% (100V ÷ 120V)**. Non usare tensioni di alimentazione esterne dai suddetti intervalli per non danneggiare lo strumento
> * Verificare che il valore della tensione nominale di funzionamento presente sull’etichetta posteriore sia coerente con la tensione di alimentazione dell’impianto in prova

Fig. 4 Uso dello strumento con HT Equitest APP

1.  Collegare lo strumento all’alimentazione tramite il cavo di rete fornito in dotazione (vedere Fig.1 – parte 10). Il LED **POWER** è acceso in colore **verde fisso** a identificare la corretta tensione di alimentazione, il LED **STATUS** è acceso in colore **verde fisso** a identificare il funzionamento in **modo Manuale**
2.  Scaricare e installare l’APP **HT Equitest** sul dispositivo mobile
3.  Nella sezione “**Impostazioni**” del dispositivo mobile, entrare nella sezione “**Connessioni → WiFi**”, ricercare lo strumento “**16230_xxx xxxxx**” (“xxxxxxxx = numero di serie strumento EQUITEST) e attivare la “**Connessione senza Internet**”
4.  Avviare l’APP **HT Equitest**, procedere con le impostazioni desiderate (**selezione lingua, limite massimo di misura, modo di misura Automatico e dati utente per report**) e toccare la voce “**Tap per connetterti**” per attivare il collegamento WiFi. Notare che il LED **WiFi** sullo strumento passi dal colore “**verde lampeggiante**” a “**verde fisso**” ad indicare la corretta operazione. Le informazioni dello strumento (**modello, numero di serie, versione del FW e data di calibrazione**) sono presenti nella parte bassa del display

# EQUITEST 16

5.  Collegare i due cavi neri del set di cavi **C7000** alle boccole di ingresso **P1** e **P2** e i due cavi rossi alle boccole di ingresso **C1** e **C2** (vedere Fig. 4)
6.  Collegare i terminali a coccodrillo del set di cavi **C7000** alle estremità dell’oggetto in prova (vedere Fig. 4)
7.  Toccare il tasto “**Misurazione**” all’interno dell’APP per attivare la prova in **modo Manuale** oppure semplicemente spostando i terminali di prova in caso di selezione **modo Automatico**. Lo strumento fornisce la corrente di prova **>10A AC** e il risultato di misura è mostrato all’interno dell’APP (vedere Fig.4) con indicazione “✅” in caso di test **passato** o “❌” in caso di test **fallito**
8.  Toccare il tasto “**Salva**” per aprire la sezione di salvataggio del risultato impostando eventuali riferimenti e commenti. Toccare ancora “**Salva**” per il salvataggio definitivo nella memoria del dispositivo mobile. Toccare il tasto “**Scarta**” per tornare al menu principale senza salvare la misura
9.  Entrare nella sezione “**Memoria**” dell’APP per richiamare e rivedere le misure salvate, creare eventualmente un report e condividerlo tramite mail

## 6. MANUTENZIONE
> ATTENZIONE
> * Durante l’utilizzo e la conservazione rispettare le raccomandazioni elencate in questo manuale per evitare possibili danni o pericoli durante l’utilizzo. Non utilizzare Lo strumento in ambienti caratterizzati da elevato tasso di umidità o temperatura elevata
> * Solo tecnici qualificati possono effettuare le operazioni di manutenzione. Prima di effettuare le operazioni rimuovere tutti i cavi dallo strumento

### 6.1. PULIZIA DELLO STRUMENTO
Per la pulizia dello strumento utilizzare un panno morbido e asciutto. Non usare mai panni umidi, solventi, acqua, ecc.

# EQUITEST 17

## 7. SPECIFICHE TECNICHE

### 7.1. CARATTERISTICHE TECNICHE
Incertezza calcolata come ± [%lettura + (num. cifre) * risoluzione] a 23°C ± 5°C, <80%RH

**Continuità conduttori di protezione**

| Campo [Ω]     | Risoluzione [Ω] | Incertezza                   |
| :------------ | :-------------- | :--------------------------- |
| 0.001 ÷ 1.999 | 0.001           | ± (1.0 % lettura + 2cifre) |

*   Corrente di prova: **>10A AC** (max resistenza cavi misura **0.7 Ω**)
*   Tensione a vuoto: **4< Vo < 24V AC**
*   Tempo di misura: **10 cicli (@ 50Hz)**, **12 cicli (@60Hz)**
*   Metodo di misura: **4 terminali**
*   Sovratemperatura: dopo almeno **20 prove consecutive**

**Corrente di prova**

| Campo [A]    | Risoluzione [A] | Incertezza                   |
| :----------- | :-------------- | :--------------------------- |
| 0.00 ÷ 19.99 | 0.01            | ± (1.0 % lettura + 2cifre) |

# EQUITEST 18

### 7.2. CARATTERISTICHE GENERALI

*   **Normative di riferimento**
    *   Questo strumento è conforme ai requisiti della Direttiva Europea sulla bassa tensione **2014/35/EU (LVD)**, della direttiva **RED 2014/53/EU** e della Direttiva Europea **EMC 2014/30/EU**
    *   Questo strumento è conforme ai requisiti della direttiva europea **2011/65/EU (RoHS)** e della direttiva europea **2012/19/EU (WEEE)**
    *   **Sicurezza:** IEC/EN61010-1, IEC/EN61010-2-030, IEC/EN61557-1
    *   **EMC:** IEC/EN61326-1, IEC/EN61326-2-2
    *   **RED:** ETSI EN300328, ETSI EN303446-1, ETSI EN301489-17
    *   **Ambiente EMC di utilizzo:** portatile, Classe B, Gruppo 1
    *   **Isolamento:** doppio isolamento
    *   **Grado di inquinamento:** 2
    *   **Misure:** CEI 64-8/7, IEC/EN61439-1, IEC/EN60204-1, IEC/EN62305-3
    *   **Categoria di misura:** CAT III 300V verso terra e tra gli ingressi
*   **Alimentazione**
    *   **Alimentazione da rete:** 230V/240V ±10%, 50/60Hz oppure 110V ±10%, 50/60Hz
        > ATTENZIONE
        > Verificare che il valore della tensione nominale di funzionamento presente sull’etichetta posteriore sia coerente con la tensione di alimentazione dell’impianto in prova
    *   **Consumo di potenza:** max **70W (@230V, 300mA)** (**@110V, 600mA**)
    *   **Fusibile di protezione:** Time-Leg **250V/1A (5x20mm)**
*   **Comunicazione esterna**
    *   **Interfaccia strumenti MASTER:** cavo seriale/ottico **C2050**
    *   **Interfaccia dispositivi mobili:** WiFi (tramite APP **HT Equitest**)
    *   **Indicazioni stati interni:** LED bicolori
*   **Caratteristiche meccaniche**
    *   **Dimensioni (L x La x H):** 210 x 115 x 60mm
    *   **Peso (con cavo integrato):** ca **1kg**
    *   **Protezione meccanica:** **IP 40**
*   **Condizioni ambientali di utilizzo**
    *   **Temperatura di riferimento:** 23°C ± 5°C
    *   **Temperatura di utilizzo:** 0°C ÷ 40°C
    *   **Umidità di utilizzo:** < 80 %RH
    *   **Temperatura di conservazione:** -10°C ÷ 60°C
    *   **Umidità di conservazione:** <80%RH
    *   **Max altitudine di utilizzo:** 2000m

### 7.3. ACCESSORI

#### 7.3.1. Accessori in dotazione
Vedere packing list allegata

# EQUITEST 19

## 8. ASSISTENZA

### 8.1. CONDIZIONI DI GARANZIA
Questo strumento è garantito contro ogni difetto di materiale e fabbricazione, in conformità con le condizioni generali di vendita. Durante il periodo di garanzia, le parti difettose possono essere sostituite, ma il costruttore si riserva il diritto di riparare ovvero sostituire il prodotto. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballo originale; ogni danno causato dall’utilizzo di imballaggi non originali verrà addebitato al Cliente. Il costruttore declina ogni responsabilità per danni causati a persone o oggetti.

La garanzia non è applicata nei seguenti casi:

*   Riparazione e/o sostituzione accessori e batterie (non coperti da garanzia).
*   Riparazioni che si rendono necessarie a causa di un errato utilizzo dello strumento o del suo utilizzo con apparecchiature non compatibili.
*   Riparazioni che si rendono necessarie a causa di un imballaggio non adeguato.
*   Riparazioni che si rendono necessarie a causa di interventi eseguiti da personale non autorizzato.
*   Modifiche apportate allo strumento senza esplicita autorizzazione del costruttore.
*   Utilizzo non contemplato nelle specifiche dello strumento o nel manuale d’uso.

Il contenuto del presente manuale non può essere riprodotto in alcuna forma senza l’autorizzazione del costruttore.
I nostri prodotti sono brevettati e i marchi depositati. Il costruttore si riserva il diritto di apportare modifiche alle specifiche ed ai prezzi se ciò è dovuto a miglioramenti tecnologici.

### 8.2. ASSISTENZA
Se lo strumento non funziona correttamente, prima di contattare il Servizio di Assistenza, controllare lo stato delle batterie e dei cavi e sostituirli se necessario. Se lo strumento continua a manifestare malfunzionamenti controllare se la procedura di utilizzo dello stesso è conforme a quanto indicato nel presente manuale. Qualora lo strumento debba essere restituito al servizio post-vendita o ad un rivenditore, il trasporto è a carico del Cliente. La spedizione dovrà, in ogni caso, essere preventivamente concordata. Allegata alla spedizione deve essere sempre inserita una nota esplicativa circa le motivazioni dell’invio dello strumento. Per la spedizione utilizzare solo l’imballaggio originale; ogni danno causato dall’utilizzo di imballaggi non originali verrà addebitato al Cliente.
